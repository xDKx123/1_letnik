<?xml version='1.0' encoding='UTF-8'?>
<document xml:id="kas-1113000" doc_id="1113000" text_id="1437451" cobiss_id="8618262" title="Poslovnik tutorskega sistema Fakultete za gradbeništvo" author="Gaborovič, Svitan et al." year="2003" publisher_abbr="UM FGPA" publisher="Fakulteta za gradbeništvo, prometno inženirstvo in arhitekturo" place="Maribor" url="https://dk.um.si/IzpisGradiva.php?lang=slv&amp;id=27747" type="Elaborat, predštudija, študija" udc="378.1(497.4)" udc_desc="Visoko šolstvo. Univerzitetni študij. Akademski študij" pdf_url="http://nl.ijs.si/project/kas/pdf/000/kas-1113000.pdf">
  <page xml:id="pb1" n="1" pdf_url="http://nl.ijs.si/project/kas/pdf/000/kas-1113000.pdf#page=1">
    <p xml:id="pb1.p1" xml:lang="sl">I. SPLOŠNE DOLOČBE</p>
    <p xml:id="pb1.p2" xml:lang="sl">S tem poslovnikom se ureja organiziranje in delovanje tutorskega sistema na Fakulteti za gradbeništvo Univerze v Mariboru (v nadaljevanju FG).</p>
    <p xml:id="pb1.p3" xml:lang="sl">2. člen</p>
    <p xml:id="pb1.p4" xml:lang="sl">Namen tutorskega sistema na FG je:</p>
    <p xml:id="pb1.p5" xml:lang="sl">1. olajšati študentom vključevanje v univerzitetno okolje,</p>
    <p xml:id="pb1.p6" xml:lang="sl">2. usmerjati študente skozi študij in jim svetovati pri reševanju splošnih problemov, ki se pojavljajo v času študija;</p>
    <p xml:id="pb1.p7" xml:lang="sl">3. graditi odnos med študenti in visokošolskimi učitelji ter institucijo kot celoto na humanizmu, partnerstvu in skupnih prizadevanjih za doseganje s študijem zastavljenih ciljev;</p>
    <p xml:id="pb1.p8" xml:lang="sl">4. z navedenim izboljšati študijske rezultate, povečati prehodnost študentov in dvigniti raven študija.</p>
    <p xml:id="pb1.p9" xml:lang="sl">II. SUBJEKTI TUTORSKEGA SISTEMA</p>
    <p xml:id="pb1.p10" xml:lang="sl">3. člen</p>
    <p xml:id="pb1.p11" xml:lang="sl">Subjekti tutorskega sistema so: 1. tutorant (študent); 2. tutor;</p>
    <p xml:id="pb1.p12" xml:lang="sl">3. tutor študent;</p>
    <p xml:id="pb1.p13" xml:lang="sl">4. fakulteta, ki jo predstavlja njeno vodstvo.</p>
    <p xml:id="pb1.p14" xml:lang="sl">II. / 1. Tutorant 4. člen</p>
    <p xml:id="pb1.p15" xml:lang="sl">Tutorant, kot subjekt tutorskega sistema FG, je vsak redni dodiplomski študent FG, ki ima določenega tutorja.</p>
    <p xml:id="pb1.p16" xml:lang="sl">II. / 2. Tutor 5. člen</p>
    <p xml:id="pb1.p17" xml:lang="sl">Tutorji so osebni svetovalci, ki študente usmerjajo skozi študij.</p>
    <p xml:id="pb1.p18" xml:lang="sl">6. člen</p>
    <p xml:id="pb1.p19" xml:lang="sl">Tutor je lahko vsak visokošolski učitelj ali naslednji izmed visokošolskih sodelavcev: asistent, stažist asistent ali mladi raziskovalec.</p>
    <p xml:id="pb1.p20" xml:lang="sl">Tutor mora biti redno zaposlen na FG, opravljati pedagoško delo, se prijaviti za tutorsko delo pri prodekanu za izobraževalno dejavnost in izpolnjevati naslednje pogoje: 1. je človek širokih nazorov;</p>
    <p xml:id="pb1.p21" xml:lang="sl">2. je sposoben sprejemati in upoštevati mnenja drugih ljudi; 3. je komunikativen, sproščen ter razumevajoč; 4. ima izoblikovan pozitiven odnos do tutorskega dela;</p>
  </page>
  <page xml:id="pb2" n="2" pdf_url="http://nl.ijs.si/project/kas/pdf/000/kas-1113000.pdf#page=2">
    <p xml:id="pb2.p1" xml:lang="sl">5. dobro pozna delovanje fakultete, njene študijske programe, kakor tudi sistem tutorstva;</p>
    <p xml:id="pb2.p2" xml:lang="sl">6. je seznanjen z osnovami psihologije, komunikacijskih tehnik in pedagogike; 7. pozna širšo študentsko problematiko in razpolaga z za študenta pomembnimi informacijami.</p>
    <p xml:id="pb2.p3" xml:lang="sl">II. / 3. Tutor študent 7. člen</p>
    <p xml:id="pb2.p4" xml:lang="sl">Tutor študent je lahko vsak redni študent FG najmanj tretjega letnika, ki se prijavi za tutorsko delo pri prodekanu za študentska vprašanja in izpolnjuje pogoje iz 1., 2., 3., 4., in 7. točke 6. člena tega poslovnika.</p>
    <p xml:id="pb2.p5" xml:lang="sl">II. / 4. Vodstvo fakultete 8. člen</p>
    <p xml:id="pb2.p6" xml:lang="sl">Vodstvo fakultete predstavlja v tutorskem sistemu prodekan za izobraževalno dejavnost.</p>
    <p xml:id="pb2.p7" xml:lang="sl">III. NALOGE SUBJEKTOV TUTORSKEGA SISTEMA III. / 1. TUTORANT</p>
    <p xml:id="pb2.p8" xml:lang="sl">9. člen</p>
    <p xml:id="pb2.p9" xml:lang="sl">Naloge tutoranta so:</p>
    <p xml:id="pb2.p10" xml:lang="sl">1. da razume vlogo tutorja in tutorja študenta kot svetovalca in ne kot pomočnika pri študiju – tutor študentu svetuje, kako reševati probleme, le-te pa študent rešuje samostojno;</p>
    <p xml:id="pb2.p11" xml:lang="sl">2. da na tutorja in na tutorja študenta ne prelaga odgovornosti za svoje študijske dosežke.</p>
    <p xml:id="pb2.p12" xml:lang="sl">III. / 2. TUTOR</p>
    <p xml:id="pb2.p13" xml:lang="sl">10. člen</p>
    <p xml:id="pb2.p14" xml:lang="sl">Naloge tutorja so:</p>
    <p xml:id="pb2.p15" xml:lang="sl">1. tutorantu svetuje pri problemih, ki so vezani na študij; 2. tutorantu svetuje pri iskanju literature; 3. tutoranta usmerja pri izbiri predmetov; 4. tutorantu svetuje pri odločitvah o strokovni praksi;</p>
    <p xml:id="pb2.p16" xml:lang="sl">5. tutorantu svetuje pri odločitvah o študiju v tujini (Socrates/Erasmus izmenjave, Neptune projekti ipd.);</p>
    <p xml:id="pb2.p17" xml:lang="sl">6. spodbuja in pomaga tutorantu pri vsestranskem razvoju.</p>
    <p xml:id="pb2.p18" xml:lang="sl">III. / 3. TUTOR ŠTUDENT</p>
    <p xml:id="pb2.p19" xml:lang="sl">11. člen</p>
    <p xml:id="pb2.p20" xml:lang="sl">Naloge tutorja študenta so:</p>
    <p xml:id="pb2.p21" xml:lang="sl">1. nudi pomoč tutorju pri njegovem delu v prvem letniku; 2. študentom posreduje študijske in obštudijske informacije.</p>
  </page>
  <page xml:id="pb3" n="3" pdf_url="http://nl.ijs.si/project/kas/pdf/000/kas-1113000.pdf#page=3">
    <p xml:id="pb3.p1" xml:lang="sl">III. / 4. VODSTVO FAKULTETE</p>
    <p xml:id="pb3.p2" xml:lang="sl">Naloge vodstva so:</p>
    <p xml:id="pb3.p3" xml:lang="sl">1. zagotovljanje polne podpore in omogočanje nemotenega delovanja tutorskega sistema v formalnem, materialnem in moralnem smislu;</p>
    <p xml:id="pb3.p4" xml:lang="sl">2. upoštevanje izsledkov tutorjev pri sprejemanju odločitev v organih vodenja.</p>
    <p xml:id="pb3.p5" xml:lang="sl">IV. IZVAJANJE NALOG TUTORSKEGA SISTEMA</p>
    <p xml:id="pb3.p6" xml:lang="sl">13. člen</p>
    <p xml:id="pb3.p7" xml:lang="sl">Vsakemu rednemu študentu se pri vpisu v prvi letnik določi tutor, ki ga nato spremlja skozi celoten študij.</p>
    <p xml:id="pb3.p8" xml:lang="sl">14. člen</p>
    <p xml:id="pb3.p9" xml:lang="sl">Tutor opravlja naloge iz 10. člena na naslednji način: 1. izvaja tutorske ure po urniku; 2. izvaja redne in izredne skupinske sestanke; 3. izvaja individualne sestanke s tutoranti v času tutorskih ur; 4. izvaja telefonsko dežurstvo v času tutorskih ur; 5. komunicira s študenti preko elektronske pošte; 6. je moderator svojega tutorskega foruma na spletnih straneh FG; 7. je mentor tutorantove promocijske domače strani na spletnih straneh FG; 8. na zahtevo vodstva fakultete ali tutoranta sestavi v sodelovanju z referatom poročilo o študijskem uspehu tutoranta;</p>
    <p xml:id="pb3.p10" xml:lang="sl">9. organizira študijske krožke za dodatno pomoč tutorantom; 10. piše zaznamke, na podlagi katerih sestavi letno poročilo o svojem delu; 11. se izobražuje po programu za izobraževanje tutorjev.</p>
    <p xml:id="pb3.p11" xml:lang="sl">15. člen</p>
    <p xml:id="pb3.p12" xml:lang="sl">Tutorska ura je ura, v kateri tutor opravlja tutorsko delo in je na voljo tutorantom.</p>
    <p xml:id="pb3.p13" xml:lang="sl">Tutorske ure se štejejo v delovno obvezo tutorja.</p>
    <p xml:id="pb3.p14" xml:lang="sl">Tutorske ure so postavljene na urnik.</p>
    <p xml:id="pb3.p15" xml:lang="sl">16. člen</p>
    <p xml:id="pb3.p16" xml:lang="sl">Tutorstvo za skupino 30 študentov šteje za eno tutorsko uro tedensko skozi študijsko leto, to je 30 tutorskih ur. Nepolna skupina se priznava za polno, če je v njej najmanj dve tretjini študentov polne skupine (na primer 50 študentov se šteje za dve skupini). Tutorju, ki ima manj kot 20 študentov se prizna 30 tutorskih ur.</p>
    <p xml:id="pb3.p17" xml:lang="sl">Osnova za ugotavljanje števila tutorantov, ki pripadajo tutorju je seznam študentov, ki so bili prvič vpisani v 1. letnik študijske smeri v letu, ko je tutor prevzel tutorstvo nad študenti prvega letnika te, smeri zmanjšano za število študentov, ki so od tedaj izgubili status rednega študenta.</p>
    <p xml:id="pb3.p18" xml:lang="sl">17. člen</p>
    <p xml:id="pb3.p19" xml:lang="sl">Tutor skliče letno tri redne skupinske sestanke in sicer: 1. uvodni sestanek: na prvi študijski dan za prve letnike oziroma prvi teden</p>
    <p xml:id="pb3.p20" xml:lang="sl">študijskega leta za ostale letnike, na katerem študente</p>
    <p xml:id="pb3.p21" xml:lang="sl">seznani z osnovnimi informacijami o študiju (npr.</p>
    <p xml:id="pb3.p22" xml:lang="sl">v prvem letniku: urnik, oznake predavalnic, elektronska in</p>
  </page>
  <page xml:id="pb4" n="4" pdf_url="http://nl.ijs.si/project/kas/pdf/000/kas-1113000.pdf#page=4">
    <p xml:id="pb4.p1" xml:lang="sl">navadna oglasna deska, domača stran fakultete na internetu, režim opravljanja študijskih obveznosti itd.; v višjih letnikih: informacije o izbirnih predmetih, izmenjavi študentov, študiju v tujini, strokovni praksi, projektih Socrates / Erasmus, Neptune itd.);</p>
    <p xml:id="pb4.p2" xml:lang="sl">2. v vsakem semestru še en sestanek.</p>
    <p xml:id="pb4.p3" xml:lang="sl">18. člen</p>
    <p xml:id="pb4.p4" xml:lang="sl">Izredni skupinski sestanki se skličejo po potrebi na predlog tutorja ali tretjine tutorantov.</p>
    <p xml:id="pb4.p5" xml:lang="sl">19. člen</p>
    <p xml:id="pb4.p6" xml:lang="sl">Individualni sestanki se izvajajo na zahtevo študenta ali tutorja.</p>
    <p xml:id="pb4.p7" xml:lang="sl">20. člen</p>
    <p xml:id="pb4.p8" xml:lang="sl">Tutor študent opravlja naloge iz 11. člena na naslednji način: 1. sodeluje na skupinskih sestankih, ki jih skliče tutor; 2. izvaja tutorske ure po urniku; 3. pomaga pri moderiranju tutorskega foruma; 4. komunicira s študenti preko elektronske pošte.</p>
    <p xml:id="pb4.p9" xml:lang="sl">V. IZOBRAŽEVANJE TUTORJEV</p>
    <p xml:id="pb4.p10" xml:lang="sl">21. člen</p>
    <p xml:id="pb4.p11" xml:lang="sl">Tutor se usposablja za svoje delo na seminarjih, ki se organizirajo v ta namen. Tutor se je dolžan udeležiti večine organiziranih seminarjev letno.</p>
    <p xml:id="pb4.p12" xml:lang="sl">Seminarji so:</p>
    <p xml:id="pb4.p13" xml:lang="sl">1. interni seminarji o organiziranosti in delovanju fakultete in o študijskih programih;</p>
    <p xml:id="pb4.p14" xml:lang="sl">2. pedagoško-andragoški seminarji;</p>
    <p xml:id="pb4.p15" xml:lang="sl">3. drugi za tutorsko delo koristni seminarji.</p>
    <p xml:id="pb4.p16" xml:lang="sl">VI. ORGANIZIRANJE TUTORJEV</p>
    <p xml:id="pb4.p17" xml:lang="sl">22. člen</p>
    <p xml:id="pb4.p18" xml:lang="sl">Delo tutorja je prostovoljno.</p>
    <p xml:id="pb4.p19" xml:lang="sl">23. člen</p>
    <p xml:id="pb4.p20" xml:lang="sl">Tutorje imenuje prodekan za izobraževalno dejavnost na podlagi prijavljenih kandidatov.</p>
    <p xml:id="pb4.p21" xml:lang="sl">Tutorje razrešuje prodekan za izobraževalno dejavnost na predlog kolegija tutorjev.</p>
    <p xml:id="pb4.p22" xml:lang="sl">24. člen</p>
    <p xml:id="pb4.p23" xml:lang="sl">Tutorje študente imenuje prodekan za izobraževalno dejavnost na podlagi prijavljenih kandidatov.</p>
    <p xml:id="pb4.p24" xml:lang="sl">Tutorje študente razrešuje prodekan za izobraževalno dejavnost na predlog kolegija tutorjev.</p>
    <p xml:id="pb4.p25" xml:lang="sl">Tutor praviloma opravi celotni tutorski ciklus za eno generacijo študentov (4 leta na UNI programih oz. 3 leta na VS).</p>
  </page>
  <page xml:id="pb5" n="5" pdf_url="http://nl.ijs.si/project/kas/pdf/000/kas-1113000.pdf#page=5">
    <p xml:id="pb5.p1" xml:lang="sl">Tutor je lahko razrešen predčasno, če: 1. ne opravlja svojega dela zadovoljivo; 2. preneha njegovo delovno razmerje; 3. se prezaposli na nepedagoško delovno mesto;</p>
    <p xml:id="pb5.p2" xml:lang="sl">4. izrazi željo in navede utemeljen razlog, ki ga posreduje kolegiju tutorjev.</p>
    <p xml:id="pb5.p3" xml:lang="sl">Status tutorja se lahko zamrzne za določen čas na zahtevo tutorja ob navedbi utemeljenega razloga (npr. dopust za nego in varstvo otroka, študij ali specializacija v tujini ipd.) o katerem presoja kolegij tutorjev.</p>
    <p xml:id="pb5.p4" xml:lang="sl">26. člen</p>
    <p xml:id="pb5.p5" xml:lang="sl">Mandat tutorja študenta traja eno leto.</p>
    <p xml:id="pb5.p6" xml:lang="sl">VI. / a ZBOR TUTORJEV 27. člen</p>
    <p xml:id="pb5.p7" xml:lang="sl">Vsi tutorji, tutorji študenti, trije predstavniki študentov in prodekan študent, (za vsak letnik po en predstavnik) tvorijo zbor tutorjev.</p>
    <p xml:id="pb5.p8" xml:lang="sl">28. člen</p>
    <p xml:id="pb5.p9" xml:lang="sl">Zbor tutorjev je podrejen komisiji za študijske zadeve.</p>
    <p xml:id="pb5.p10" xml:lang="sl">29. člen</p>
    <p xml:id="pb5.p11" xml:lang="sl">Zbor tutorjev izmed tutorjev izvoli predsednika.</p>
    <p xml:id="pb5.p12" xml:lang="sl">Mandat predsednika zbora tutojev traja štiri leta.</p>
    <p xml:id="pb5.p13" xml:lang="sl">30. člen</p>
    <p xml:id="pb5.p14" xml:lang="sl">Zbor tutorjev skliče predsednik zbora tutorjev vsaj enkrat letno, oziroma po potrebi ali na zahtevo najmanj tretjine članov zbora tutorjev.</p>
    <p xml:id="pb5.p15" xml:lang="sl">31. člen</p>
    <p xml:id="pb5.p16" xml:lang="sl">Zbor tutorjev na svojih sestankih razpravlja in sklepa o problematiki tutorskega dela.</p>
    <p xml:id="pb5.p17" xml:lang="sl">32. člen</p>
    <p xml:id="pb5.p18" xml:lang="sl">Zbor tutorjev na svojem rednem letnem sestanku sprejme letno poročilo o delu in ga preda prodekanu za izobraževalno dejavnost.</p>
    <p xml:id="pb5.p19" xml:lang="sl">Poročilo mora biti sestavljeno tako, da je iz njega razvidno, kako posamezni tutorji opravljajo svoje delo.</p>
    <p xml:id="pb5.p20" xml:lang="sl">VI. / b KOLEGIJ TUTORJEV 33. člen</p>
    <p xml:id="pb5.p21" xml:lang="sl">Kolegij tutorjev je operativno telo tutorskega sistema Kolegij tutorjev šteje pet članov in ga sestavljajo:</p>
    <p xml:id="pb5.p22" xml:lang="sl">1. predsednik zbora tutorjev, ki je hkrati tudi predsednik kolegija tutorjev; 2. trije tutorji, ki jih izvoli zbor tutorjev, tako da so zastopani predstavniki vseh letnikov;</p>
  </page>
  <page xml:id="pb6" n="6" pdf_url="http://nl.ijs.si/project/kas/pdf/000/kas-1113000.pdf#page=6">
    <p xml:id="pb6.p1" xml:lang="sl">3. predstavnik študentov, ki ga izvoli zbor tutorjev izmed študentov, ki so člani zbora tutorjev (tutorjev študentov ali predstavnikov študentov v zboru tutorjev).</p>
    <p xml:id="pb6.p2" xml:lang="sl">35. člen</p>
    <p xml:id="pb6.p3" xml:lang="sl">Člani kolegija se volijo za obdobje štirih let.</p>
    <p xml:id="pb6.p4" xml:lang="sl">Člani kolegija študenti se volijo za obdobje enega leta.</p>
    <p xml:id="pb6.p5" xml:lang="sl">Če tutor, ki je član kolegija preneha s tutorskim delom pred potekom štiriletnega mandata, se na nadomestnih volitvah izvoli nadomestnga člana kolegija za obdobje do poteka mandata tutorja, katerega nadomešča.</p>
    <p xml:id="pb6.p6" xml:lang="sl">36. člen</p>
    <p xml:id="pb6.p7" xml:lang="sl">Kolegij tutorjev opravlja operativne zadeve kot so: organizacija izobraževanja tutorjev, priprava vsebin za redne skupinske sestanke, priprava letnega poročila ipd.</p>
    <p xml:id="pb6.p8" xml:lang="sl">37. člen</p>
    <p xml:id="pb6.p9" xml:lang="sl">Predsednik kolegija tutorjev je po funkciji član komisije za študijske zadeve.</p>
    <p xml:id="pb6.p10" xml:lang="sl">VII. PREHODNE IN KONČNE DOLOČBE</p>
    <p xml:id="pb6.p11" xml:lang="sl">38. člen</p>
    <p xml:id="pb6.p12" xml:lang="sl">Tutorsko delo in njegovo plačevanje preideta v redno pedagoško obveznost vzporedno s spremembami financiranja študijskih programov.</p>
    <p xml:id="pb6.p13" xml:lang="sl">Tutorsko delo se interpretira kot opravljanje pedagoške obveznosti v smislu Zakona o visokem šolstvu tako, da se ena tutorska ura šteje za eno uro vaj in se tako tudi plača.</p>
    <p xml:id="pb6.p14" xml:lang="sl">Tutor študent je upravičen do plačila honorarja za tutorske ure.</p>
    <p xml:id="pb6.p15" xml:lang="sl">Tutorsko delo se opredeli v:</p>
    <p xml:id="pb6.p16" xml:lang="sl">1. Aktu o določitvi neposredne pedagoške obveznosti in dodatne pedagoške obveznosti visokošolskih sodelavcev;</p>
    <p xml:id="pb6.p17" xml:lang="sl">2. Pravilniku o napredovanju na delovnem mestu Univerze v Mariboru; 3. Merilih za volitve v nazive visokošolskih učiteljev, znanstvenih delavcev in visokošolskih sodelavcev.</p>
    <p xml:id="pb6.p18" xml:lang="sl">Tutorske ure štejejo v pedagoško obvezo tutorja.</p>
    <p xml:id="pb6.p19" xml:lang="sl">39. člen</p>
    <p xml:id="pb6.p20" xml:lang="sl">Poslovnik stopa v veljavo postopoma. Poslovnik prične veljati v celoti šele, ko: 1. so izpolnjeni pogoji za plačevanje tutorskega dela kot redne pedagoške obveznosti v smislu 38. člena tega poslovnika;</p>
    <p xml:id="pb6.p21" xml:lang="sl">2. je tutorsko delo kot del pedagoške obveznosti vključeno v pogoje za napredovanje na delovnem mestu v smislu 2. alineje 38. člena tega pravilnika; 3. se prilagodijo Merila za volitve v nazive visokošolskih učiteljev, znanstvenih delavcev in visokošolskih sodelavcev tako, da se vanj vključi vrednotenje; tutorskega dela za izvolitev v naziv v smislu 3. alineje 38. člena tega pravilnika, 4. se v komisijo za študijsko dejavnost vključi predstavnika tutorjev.</p>
    <p xml:id="pb6.p22" xml:lang="sl">Dokler ne stopi v veljavo 1. alineja 39. člena tega poslovnika, se smiselno uporablja Zakon o visokem šolstvu in Akt o določitvi neposredne pedagoške obveznosti in dodatne pedagoške obveznosti visokošolskih sodelavcev tako, da se tolmači tutorsko delo kot izvajanje vaj in se tutorska ura plačuje kot ura vaj.</p>
  </page>
  <page xml:id="pb7" n="7" pdf_url="http://nl.ijs.si/project/kas/pdf/000/kas-1113000.pdf#page=7">
    <p xml:id="pb7.p1" xml:lang="sl">Dokler ne stopi v veljavo 2. alineja 39. člena tega poslovnika, se smiselno uporabljajo Merila za volitve v nazive visokošolskih učiteljev, znanstvenih delavcev in visokošolskih sodelavcev tako, da se tolmači tutorsko delo kot mentorstvo pri študentskih raziskovalnih nalogah in sicer tutorstvo za eno skupino tutorantov kot mentorstvo za eno študentsko raziskovalno nalogo.</p>
    <p xml:id="pb7.p2" xml:lang="sl">41. člen</p>
    <p xml:id="pb7.p3" xml:lang="sl">V prehodnem obdobju, dokler način financiranja pedagoškega dela ne omogoča vključitve tutorskih ur v redno pedagoško obvezo, se poiščejo možnosti za financiranje tutorskega dela v okviru FG.</p>
    <p xml:id="pb7.p4" xml:lang="sl">V prehodnem obdobju je zaradi racionalne porabe sredstev možno odstopanje od normativa v prvem odstavku 16. člena tega poslovnika.</p>
    <p xml:id="pb7.p5" xml:lang="sl">42. člen</p>
    <p xml:id="pb7.p6" xml:lang="sl">V prehodnem obdobju so tutorji delavci, ki trenutno opravljajo to delo.</p>
    <p xml:id="pb7.p7" xml:lang="sl">43. člen</p>
    <p xml:id="pb7.p8" xml:lang="sl">S pričetkom veljavnosti tega poslovnika se določi število tutorskih ur posameznega tutorja na podlagi obstoječega seznama tutorantov, ki spadajo k temu tutorju.</p>
    <p xml:id="pb7.p9" xml:lang="sl">Seznam iz prvega odstavka tega člena je začetni seznam tutorantov, s katerim se nato ravna v smislu drugega odstavka 16. člena tega poslovnika.</p>
    <p xml:id="pb7.p10" xml:lang="sl">44. člen</p>
    <p xml:id="pb7.p11" xml:lang="sl">Poslovnik tutorskega sistema FG stopi v veljavo z dnem, ko ga potrdi senat FG.</p>
    <p xml:id="pb7.p12" xml:lang="sl">PRIPRAVILA Delovna skupina za sestavo</p>
    <p xml:id="pb7.p13" xml:lang="sl">Poslovnika tutorskega sistema:</p>
    <p xml:id="pb7.p14" xml:lang="sl">- mag. Svitan Gaborovič udim., predsednik</p>
    <p xml:id="pb7.p15" xml:lang="sl">- mag. Lucija Hanžič udig., članica</p>
    <p xml:id="pb7.p16" xml:lang="sl">- Milan Kuhta udig., član</p>
    <p xml:id="pb7.p17" xml:lang="sl">- študentka Tea Stefanovič, članica</p>
    <p xml:id="pb7.p18" xml:lang="sl">- študent Marko Soršak, član</p>
    <p xml:id="pb7.p19" xml:lang="sl">- prodekan študent Igor Stajnko, član</p>
  </page>
</document>
