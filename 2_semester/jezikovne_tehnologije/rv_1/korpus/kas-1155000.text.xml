<?xml version='1.0' encoding='UTF-8'?>
<document xml:id="kas-1155000" doc_id="1155000" text_id="1500548" cobiss_id="51053922" title="Razvoj turizma v občini Radenci" author="Černjavič, Mateja" supervisor="Cigale, Dejan" year="2013" publisher_abbr="UL FF" publisher="Filozofska fakulteta" place="Ljubljana" url="http://geo.ff.uni-lj.si/pisnadela/pdfs/dipl_201301_mateja_cernjavic.pdf" type="Diplomsko delo" udc="338.483(497.411)" udc_desc="Turizem" pdf_url="http://nl.ijs.si/project/kas/pdf/000/kas-1155000.pdf">
  <page xml:id="pb1" n="1" pdf_url="http://nl.ijs.si/project/kas/pdf/000/kas-1155000.pdf#page=1">
    <p xml:id="pb1.p1" xml:lang="sl">UNIVERZA V LJUBLJANI FILOZOFSKA FAKULTETA ODDELEK ZA GEOGRAFIJO DIPLOMSKO DELO</p>
    <p xml:id="pb1.p2" xml:lang="sl">LJUBLJANA, 2013 MATEJA ČERNJAVIČ UNIVERZA V LJUBLJANI FILOZOFSKA FAKULTETA ODDELEK ZA GEOGRAFIJO DIPLOMSKO DELO</p>
  </page>
  <page xml:id="pb2" n="2" pdf_url="http://nl.ijs.si/project/kas/pdf/000/kas-1155000.pdf#page=2">
    <p xml:id="pb2.p1" xml:lang="sl">RAZVOJ TURIZMA V OBČINI RADENCI</p>
    <p xml:id="pb2.p2" xml:lang="sl">Študijski program</p>
    <p xml:id="pb2.p3" xml:lang="sl">GEOGRAFIJA – E</p>
    <p xml:id="pb2.p4" xml:lang="sl">Mentor: doc. dr. Dejan Cigale</p>
    <p xml:id="pb2.p5" xml:lang="sl">LJUBLJANA, 2013 MATEJA ČERNJAVIČ IZJAVA</p>
  </page>
  <page xml:id="pb3" n="3" pdf_url="http://nl.ijs.si/project/kas/pdf/000/kas-1155000.pdf#page=3">
    <p xml:id="pb3.p1" xml:lang="sl">Izjavljam, da je diplomsko delo v celoti moje avtorsko delo.</p>
    <p xml:id="pb3.p2" xml:lang="sl">Mateja Černjavič</p>
  </page>
  <page xml:id="pb4" n="4" pdf_url="http://nl.ijs.si/project/kas/pdf/000/kas-1155000.pdf#page=4">
    <p xml:id="pb4.p1" xml:lang="sl">ZAHVALA</p>
    <p xml:id="pb4.p2" xml:lang="sl">Zahvaljujem se mentorju dr. Dejanu Cigaletu za vso pomoč pri izdelavi diplomskega dela.</p>
    <p xml:id="pb4.p3" xml:lang="sl">Hvala zaposlenim na Zavodu za turizem in šport Radenci za posredovane podatke, še posebej gospe Sonji Kreslin.</p>
    <p xml:id="pb4.p4" xml:lang="sl">Iskreno hvala mami in atiji, ki sta me podpirala in spodbujala. Hvala Tamari, Piki, Majdi in celotni družini ter prijateljem, ki so mi tekom študija stali ob strani.</p>
  </page>
  <page xml:id="pb5" n="5" pdf_url="http://nl.ijs.si/project/kas/pdf/000/kas-1155000.pdf#page=5">
    <p xml:id="pb5.p1" xml:lang="sl">RAZVOJ TURIZMA V OBČINI RADENCI</p>
    <p xml:id="pb5.p2" xml:lang="sl">Izvleček</p>
    <p xml:id="pb5.p3" xml:lang="sl">Diplomsko delo govori o razvoju turizma v občini Radenci. Namen je predstaviti zgodovino turizma, sedanje stanje in vizijo turizma v občini Radenci. Diplomsko delo temelji na analizi različnega knjižnega, kartografskega gradiva, anketi, obdelavi statističnih podatkov in na intervjujih, ki so bili izvedeni z vodilnimi delavci v različnih turističnih ustanovah, ki so predstavljene v delu. Prepoznavnost kraja Radenci sega že v 19. stoletje, bolj natančno v leto 1833, ko je dr. Karl F. Henn odkril mineralno vodo. Na podlagi mineralne vode in njenih zdravilnih učinkov se je leta 1882 v Radencih začela zdraviliška in turistična dejavnost. Skozi dolgo zgodovino je kraj Radenci postal eden od najznamenitejših in najbolj poznanih turističnih krajev v Sloveniji. Danes v občini Radenci prebiva 5177 prebivalcev. Ugotovitve iz predstavljene ankete kažejo, da prebivalci v občini Radenci niso zadovoljni s turistično ponudbo občine, anketa prikazuje tudi njihovo poznavanje turističnih prireditev in znamenitosti v občini Radenci. V delu je prikazano trenutno stanje turizma s podanimi statističnimi podatki in opisom turističnih ustanov v občini. Predstavljene so prireditve v občini Radenci, kot največja prireditev Maraton treh src in znamenitosti, kot so radenski vrelci. Turizem je v zadnjih letih nazadoval, velik problem je doprinesla denacionalizacija. Da bi kraj Radenci spet postal lep turistični kraj, kot je dolga leta bil, bo potrebno veliko dela.</p>
    <p xml:id="pb5.p4" xml:lang="sl">Vizijo glede turizma v občini je zasnoval Zavod za turizem in šport Radenci.</p>
    <p xml:id="pb5.p5" xml:lang="sl">Ključne besede: turizem, občina Radenci, Radenska, Zdravilišče Radenci, denacionalizacija</p>
    <p xml:id="pb5.p6" xml:lang="en">DEVELOPMENT OF TOURISM IN THE MUNICIPALITY OF RADENCI</p>
    <p xml:id="pb5.p7" xml:lang="en">Abstract</p>
    <p xml:id="pb5.p8" xml:lang="en">This paper focuses on the development of tourism in the municipality of Radenci. It seeks to introduce the history of tourism, its current state and visions for future development in the area. The thesis is based on the analysis of numerous written sources, cartographic material, survey, processed statistical data and interviews with those working in various tourist associations represented in this thesis. The place gained wider recognition in the 19 th</p>
    <p xml:id="pb5.p9" xml:lang="en">century, more precisely in 1833, when Dr Karl F. Henn discovered mineral water. The discovery of mineral water and its healing properties led to the beginning of tourist and spa activities in 1882. Throughout its long history, Radenci became one of the best known and recognizable tourist places in the country. The municipality has 5177 inhabitants. The survey reveals that the locals are not satisfied with the tourist services in the area. The survey also takes a closer look at whether they are in fact acquainted with tourist events and sights in the municipality.</p>
    <p xml:id="pb5.p10" xml:lang="en">The thesis also seeks to provide insight into the current state of tourism and examine statistical data as well as describe tourist service providers and associations in the municipality. Main tourist events are also included, the most prominent being the Three Hearts Marathon and mineral springs. Tourism has been declining for the past years; privatization is one of the factors contributing to this decline. A lot of effort is needed to make Radenci as appealing to potential visitors as it was in the past. The Radenci Institute for Tourism and Sport has outlined the vision for the future of the municipality.</p>
    <p xml:id="pb5.p11" xml:lang="en">Key words: tourism, municipality of Radenci, Radenska, Radenci Health Resort, denationalization Kazalo</p>
  </page>
  <page xml:id="pb6" n="6" pdf_url="http://nl.ijs.si/project/kas/pdf/000/kas-1155000.pdf#page=6">
    <p xml:id="pb6.p1" xml:lang="sl">1. UVOD ................................................................................................................................. 1</p>
    <p xml:id="pb6.p2" xml:lang="sl">1.1. Namen in cilji .............................................................................................................. 1 1.2. Metode dela ................................................................................................................. 1</p>
    <p xml:id="pb6.p3" xml:lang="sl">2. PREDSTAVITEV OBČINE RADENCI ............................................................................ 2</p>
    <p xml:id="pb6.p4" xml:lang="sl">2.1. Zgodovina kraja Radenci ............................................................................................. 2 2.2. Zgodovina občine Radenci .......................................................................................... 3 2.3. Naravnogeografske značilnosti občine Radenci .......................................................... 4 2.3.1. Geologija in prst ................................................................................................... 4 2.3.2. Relief .................................................................................................................... 5 2.3.3. Klima in hidrološke značilnosti ............................................................................ 6 2.3.4. Rastlinstvo in živalstvo ...................................................................................... 10 2.4. Družbenogeografske značilnosti občine Radenci ...................................................... 11 2.4.1. Poselitev in naselja ............................................................................................. 11 2.4.2. Prebivalstvo ........................................................................................................ 12 2.4.3. Promet ................................................................................................................ 13 2.4.4. Gospodarstvo ...................................................................................................... 14</p>
    <p xml:id="pb6.p5" xml:lang="sl">3. TURIZEM V OBČINI RADENCI ................................................................................... 16</p>
    <p xml:id="pb6.p6" xml:lang="sl">3.1. Razvoj turizma v občini Radenci ............................................................................... 16 3.1.1. Začetek turizma v Radencih ............................................................................... 16 3.1.2. Obdobje največjega razcveta .............................................................................. 21 3.1.3. Obdobje tranzicije, nastanka nove občine in vse do danes ................................ 23 3.1.3.1. Pomembne osebe v občini Radenci ............................................................ 23 3.1.3.2. Denacionalizacija ........................................................................................ 24 3.2. Današnje stanje glede turizma v občini Radenci ....................................................... 30 3.2.1. Statistični podatki o turizmu v občini Radenci .................................................. 31 3.2.2. Prireditve v občini Radenci ................................................................................ 33 3.2.3. Znamenitosti v občini Radenci ........................................................................... 35 3.2.3.1. Vrelci mineralne vode ................................................................................. 35 3.2.3.2. Cerkve in kapelice ....................................................................................... 36 3.2.3.3. Okrogla vinska klet na Kapeli ..................................................................... 36 3.2.3.4. Atila ............................................................................................................. 37 3.2.3.5. Vinogradniška hiša, preša in klopotec ....................................................... 37 3.2.3.6. Sikalu ZOO ................................................................................................. 37 3.2.3.7. Kužna in druga znamenja ............................................................................ 37 3.2.4. Predstavitev Zavoda za turizem in Šport ............................................................ 37 3.2.5. Predstavitev turističnih društev v občini Radenci .............................................. 40 3.2.5.1. Turistično društvo Vrelec Radenci ............................................................. 40 3.2.5.2. Turistično društvo Klopotec Kapela ........................................................... 43 3.2.6. Revitalizacija parka v Radencih ......................................................................... 47 3.3. Analiza ankete ........................................................................................................... 50 3.4. Perspektiva turizma v občini Radenci ....................................................................... 54 3.4.1. Vizija Zavoda za turizem in šport Radenci ........................................................ 54 3.4.2. Predlogi in pripombe o stanju turizma v občini Radenci ................................... 56</p>
  </page>
  <page xml:id="pb7" n="7" pdf_url="http://nl.ijs.si/project/kas/pdf/000/kas-1155000.pdf#page=7">
    <p xml:id="pb7.p1" xml:lang="sl">4. ZAKLJUČEK ................................................................................................................... 59 5. SUMMARY ...................................................................................................................... 61 6. VIRI IN LITERATURA ................................................................................................... 62 7. SEZNAM SLIK IN GRAFIKONOV ................................................................................ 66 8. PRILOGE .......................................................................................................................... 68 1. UVOD</p>
  </page>
  <page xml:id="pb8" n="8" pdf_url="http://nl.ijs.si/project/kas/pdf/000/kas-1155000.pdf#page=8">
    <p xml:id="pb8.p1" xml:lang="sl">Zdraviliški turizem je razširjen v vzhodni polovici Slovenije in temelji na termalni in mineralni vodi. Med prva zdravilišča v Sloveniji spada tudi zdravilišče Radenci, saj so v Pomurju prve vrtine, iz katerih je pritekla mineralna voda, zgradili že davnega leta 1869 prav v Radencih. Do danes je ves razvoj Zdravilišča Radenci in kraja Radenci temeljil na mineralni in termalni vodi.</p>
    <p xml:id="pb8.p2" xml:lang="sl">V diplomskem delu je predstavljen razvoj turizma v občini Radenci, kjer se je zdraviliški turizem začel že leta 1882 in v letu 2012 praznuje 130. letnico obstoja (Radenska d.d., 2012).</p>
    <p xml:id="pb8.p3" xml:lang="sl">Nekoč eden najlepših turističnih krajev v Sloveniji je po letu 1991 postal zanemarjen in turistično neprivlačen kraj. Potek razvoja turizma v kraju Radenci in občini Radenci bo predstavljen v tem diplomskem delu.</p>
    <p xml:id="pb8.p4" xml:lang="sl">1.1. Namen in cilji</p>
    <p xml:id="pb8.p5" xml:lang="sl">Namen diplomske naloge je predstaviti zgodovino turizma v občini Radenci, sedanje stanje in vizijo turizma v občini Radenci.</p>
    <p xml:id="pb8.p6" xml:lang="sl">Cilji diplomske naloge so:</p>
    <p xml:id="pb8.p7" xml:lang="sl">- na kratko predstaviti naravnogeografske in družbenogeografske značilnosti občine Radenci,</p>
    <p xml:id="pb8.p8" xml:lang="sl">- predstaviti zgodovino občine Radenci, kraja Radenci in turizma v občini Radenci,</p>
    <p xml:id="pb8.p9" xml:lang="sl">- opisati aktualno stanje turizma v občini Radenci glede na statistične podatke,</p>
    <p xml:id="pb8.p10" xml:lang="sl">- z anketo ugotoviti zadovoljstvo domačinov glede turizma in poznavanje prireditev in znamenitosti v občini Radenci,</p>
    <p xml:id="pb8.p11" xml:lang="sl">- predstaviti različne organizacije v občini Radenci, ki se ukvarjajo s turizmom in</p>
    <p xml:id="pb8.p12" xml:lang="sl">- predstaviti vizijo turizma v občini Radenci.</p>
    <p xml:id="pb8.p13" xml:lang="sl">1.2. Metode dela</p>
    <p xml:id="pb8.p14" xml:lang="sl">Diplomsko delo temelji na kabinetnem delu in analizi različnega knjižnega in kartografskega gradiva. Osredotočila sem se na iskanje virov in literature o občini Radenci. Podatke o zadovoljstvu občanov občine Radenci s turizmom v občini sem pridobila z anketo, ki sem jo opravila izključno med občani. Podrobnosti o anketi bodo predstavljene v poglavju o sedanjem stanju turizma v občini Radenci. Veliko podatkov o ustanovah, ki se ukvarjajo s turizmom v občini Radenci, sem pridobila z intervjuji, saj o tem ni veliko napisanega. V okviru diplomskega dela sem se odpravila tudi na teren in posnela veliko fotografij, ki so vključene v diplomsko delo. Velike težave sem imela s pridobivanjem informacij o denacionalizaciji, posebej poudarjam pa tudi težave s pridobivanjem podatkov in informacij od nekaterih društev v občini.</p>
  </page>
  <page xml:id="pb9" n="9" pdf_url="http://nl.ijs.si/project/kas/pdf/000/kas-1155000.pdf#page=9">
    <p xml:id="pb9.p1" xml:lang="sl">2. PREDSTAVITEV OBČINE RADENCI</p>
    <p xml:id="pb9.p2" xml:lang="sl">2.1. Zgodovina kraja Radenci</p>
    <p xml:id="pb9.p3" xml:lang="sl">Prva omemba kraja Radenci sega v 15. stoletje, natančneje v leto 1436. Kraj se je takrat imenoval Radain, leta 1445 Radusch, leta 1475 pa "das Dorf zu Radein". Radenci so zasloveli po mineralni vodi, za zgodovinski razvoj kraja pa je pomembno leto 1833, ko je Karl F. Henn odkril slatinski vrelec (Občina Radenci, 2012).</p>
    <p xml:id="pb9.p4" xml:lang="sl">Študent Karl Henn je odkril slatino na svoji poti iz Ljutomera na Dunaj. Kočijaž mu je v vasi, kjer je bilo malo hiš rekel: "Slišite, kako Bubla danes ropota in piska?". Karl sprva ni posvetil veliko pozornosti temu, kar mu je rekel kočijaž. Ko se je vračal nazaj iz Dunaja se je ustavil in šel pogledat to Bublo. Bubla je bil zamočvirjen travnik, kjer je bubljalo, žuborelo. Čakal ga je zanimiv prizor: sredi travnika je videl lesen okvir z vrelcem, okrog katerega je voda zastajala, poskusil je vodo in ker je bil študent medicine je takoj je vedel, da je našel zdravilno vodo. Prišel je do ideje, da bi bilo pametno to vodo izrabljati. Naletel je na gluha ušesa. Kar 32 let je trajalo, da je spet prišel nazaj v Radence, ampak Bubla mu ni dala miru. Kupil je zemljo okrog nje in začel iskati slatinsko žilo. To iskanje se je zavleklo kar nekaj let in ko je leta 1869 iz globine 17 metrov pritekla mineralna voda, ki je bila še boljšega okusa kot tista iz Buble, so bili njegovi napori poplačani. Vrelec je poimenoval Radenski vrelec in začel izkoriščati radensko mineralno vodo. Leta 1872 so napolnili kar 37000 steklenic. Ker dober glas seže v deveto vas, je prodaja in zanimanje za mineralno vodo vedno bolj naraščalo.</p>
    <p xml:id="pb9.p5" xml:lang="sl">Zgradil je Anin dvor in pozneje še Karlov dvor. To sta bili prvi zgradbi, ki sta bili osnova za nadaljnji razvoj zdravilišča. Karl F. Henn je umrl leta 1877 v Rimskih Toplicah, pokopan pa je na Vojniku. Njegovo delo je prevzel sin Roman, najmlajši sin od devetih otrok. Ta se je lotil urejanja zgradb in celotnega okolja okrog vrelca in spremenil nekoč zamočvirjeno območje v kultiviran zdraviliški kraj (Šömen in sod., 1982; Kovič, 2011; Občina Radenci, 2012).</p>
    <p xml:id="pb9.p6" xml:lang="sl">Ker je kraj začel vedno bolj rasti, so leta 1878 postavili kapelico na Kapelski cesti, v njej je še danes ohranjen baročni kip Marije. Leta 1885 je bila speljana železnica od Špilja do Gornje Radgone in leta 1890 tudi čez Radence. Železnica je omogočila razvoj zdraviliškega turizma, hitrejšo distribucijo mineralne vode in prispevala je k hitrejšemu razvoju kraja Radenci in celotne okolice. Nekaj let po tem, leta 1895, so zgradili tudi kapelico v parku, ki je bil postavljen okrog zdravilišča. Kapelica je posvečena sv. Ani (Občina Radenci, 2012).</p>
    <p xml:id="pb9.p7" xml:lang="sl">Ker je kraj Radenci vedno bolj rastel in cvetel, so zaradi povečanja števila otrok zgradili novo osnovno šolo. Imenovala se je Narodna šola kralja Aleksandra I., blagoslovljena pa je bila 16. avgusta 1931. Sprva je imela le prve štiri razrede, zgradil pa jo je krajevni šolski odbor Slatina Radenci. Največ zaslug za gradnjo šole sta imela takratni radenski župan Jakob Zemljič in ravnatelj zdravilišča Karol Janžek. Pouk se je začel prvega septembra leta 1931 in v prvo leto je bilo vpisanih 163 učencev. Tik pred začetkom nemške okupacije leta 1941 je šest-razredna Državna šola Slatina Radenci imela vpisanih 117 moških in 128 žensk, skupaj 245 učencev.</p>
    <p xml:id="pb9.p8" xml:lang="sl">Od leta 1940 do novembra 1944 je bilo poslopje pod nemškim okriljem in začela se je nasilna germanizacija prebivalstva v šoli in doma. Šolsko poslopje je bilo po vojni uničeno. Vaščani so ga kasneje popravili; kroniko šole so uničili, nova je bila napisana po spominih. V radenski okoliš so spadale vasi: Radenci, Šratovci, Boračeva, Janžev vrh, Kobilščak, Rihtarovci, Turjanci in nekaj hiš iz Hrastje Mote in Petanjcev. Do leta 1950 so popravili šolsko poslopje in dogradili klet in drvarnico. Ker je bila do šolskega leta 1960/1961 v Radencih le nižja osnovna šola (štirirazredna), so se morali učenci višjih razredov voziti v Gornjo Radgono ali na Kapelo. V šolskem letu 1963/64 je bila ustanovljena osemletka, število učencev je naraslo na 300. Istega leta so osnovni šoli dogradili telovadnico. Leta 1978 je bila stara šola dograjena in leta 2002 obnovljena. Od leta 2002/03 je na Osnovni šoli Radenci devetletka (Stopinje ostajajo …, 2011).</p>
  </page>
  <page xml:id="pb10" n="10" pdf_url="http://nl.ijs.si/project/kas/pdf/000/kas-1155000.pdf#page=10">
    <p xml:id="pb10.p1" xml:lang="sl">Leta 1942 je okupator ustanovil otroški vrtec, ki je deloval do leta 1973, ko je bilo zgrajeno novo poslopje in vrtec je postal samostojna delovna enota.</p>
    <p xml:id="pb10.p2" xml:lang="sl">Zdravstvena postaja Radenci je bila zgrajena leta 1932, popolno prenovo je doživela leta 2002. Danes ne obratuje več, v njej je še samo zobozdravnik. Zdravniki so postali koncesionarji, v Vili Ani ali doma, kot primer Vita Mar (Občina Radenci, 2012).</p>
    <p xml:id="pb10.p3" xml:lang="sl">V zadnjih letih je kraj Radenci postal pust in zanemarjen. Zgradilo se je samo nekaj trgovskih stavb, kot je npr. Jager poleti 2012.</p>
    <p xml:id="pb10.p4" xml:lang="sl">Leta 2008 so dogradili in odprli dom starejših občanov Radenci, imenovan DOSOR. Tukaj se odvijajo različne delavnice, kongresi, koncerti, likovne razstave, telovadba za vso občino, ne samo za stanovalce doma (Dosor, 2012).</p>
    <p xml:id="pb10.p5" xml:lang="sl">2.2. Zgodovina občine Radenci</p>
    <p xml:id="pb10.p6" xml:lang="sl">Zgodovina občine Radenci sega nazaj do leta 1994, pred tem je vso ozemlje spadalo pod občino Gornja Radgona. Pomemben dogodek za občino Radenci se je zgodil 19. junija 1870, tako imenovani Kapelski tabor, ki je vseboval 6 resolucij s poudarkom na idejah Zedinjene Slovenije. Na ta dan občina Radenci praznuje občinski praznik (Stopinje …, 2011; Občina Radenci, 2012).</p>
    <p xml:id="pb10.p7" xml:lang="sl">Najstarejša ustanova v občini Radenci je Osnovna šola Kapela. Leta 1804 je Ivan Trstenjak začel poučevati otroke v neki stari viničariji, ki je služila cerkovniku za stanovanje in poučevanje otrok. Prvotno je poučeval 10-12 otrok, pozimi tudi do 20. Ko se je ta stavba zaradi dotrajanosti podrla, so najeli novo stavbo, ki so jo dozidavali in leta 1897 odprli peti razred. Takšna, kot je bila leta 1897, je stara osnovna šola še danes. V letih 1812 in 1869 je število učencev naraslo iz 25 na 319. Leta 1924 so poučevali 410 otrok. Ne glede na to, da so leta 1931 zgradili Osnovno šolo v Radencih, je bilo število učencev še vedno veliko. Med leti 1959 in 1977 je delovala podružnica Murščak, ki je bila sicer ustanovljena že leta 1953. Tukaj je pouk potekal dvoizmensko, v dveh učilnicah, v zadnjem letu je bilo na šoli 205 učencev od prvega do tretjega razreda. Ker je bila Osnovna šola Kapela premajhna (leta 1965 so imeli 360 učencev), so leta 1965 začeli graditi novo osnovno šolo na pobudo ravnatelja Pavleta Podleska; zgrajena je bila leta 1966. Leta 1979 je bilo zgrajeno zunanje igrišče. Skozi čas je bila tudi ta šola potrebna prenove, kot npr. leta 1993, temeljito prenovo pa je šola doživela leta 2000. Leta 2004 je Osnovna šola Kapela praznovala 200 letnico obstoja. Ob tej priložnosti so izdali knjigo Po korakih skozi čas (Po korakih…, 2004).</p>
    <p xml:id="pb10.p8" xml:lang="sl">Leta 1823/24 so zgradili cerkev Marije Magdalene na Kapeli. Ta cerkev ima veliko prednic, prva cerkev na tem mestu je omenjena že leta 1617. Sedež župnije je cerkev postala leta 1811.</p>
    <p xml:id="pb10.p9" xml:lang="sl">Na tem mestu, kjer stoji današnja cerkev, je prej stala kapelica, po kateri je kraj dobil ime. Za gradnjo cerkve sv. Marije Magdalene so uporabili ruševine Atilovega gradu (Občina Radenci, 2012; Slovenija …, 2012).</p>
    <p xml:id="pb10.p10" xml:lang="sl">V kraljevini SHS, med leti 1918-1945, se je občina imenovala Slatina Radenci in je obsegala 17 naselij. V tem času se ji je priključila tudi Kapela (Kapelski Vrh).</p>
    <p xml:id="pb10.p11" xml:lang="sl">Kot je bilo že omenjeno, je za območje občine Radenci pomembno leto 1970, natančneje 19. junij tega leta, ko je bil na Kapeli tabor (prvi tabor je bil sicer v Ljutomeru), ki je pripomogel k prepoznavnosti teh krajev (Občina Radenci, 2012).</p>
    <p xml:id="pb10.p12" xml:lang="sl">Za občino Radenci je pomembno tudi vinogradništvo, saj polovica občine leži v Slovenskih goricah, kjer uspeva vinska trta in sadjarstvo; slednjega postopoma opuščajo in ga zamenjujejo z vinogradi. Proizvodnja vina sega že v leto 1921, ko so vino shranjevali v desetih kleteh. Leta 1959 so začeli graditi prvo okroglo vinsko klet v Sloveniji in to jih je postavilo na svetovni zemljevid vinarskih območij (Kapela d.d., 2012).</p>
  </page>
  <page xml:id="pb11" n="11" pdf_url="http://nl.ijs.si/project/kas/pdf/000/kas-1155000.pdf#page=11">
    <p xml:id="pb11.p1" xml:lang="sl">V občini Radenci je značilno, da ima vsaka vas gasilsko društvo. PGD Kapela je bilo ustanovljeno že leta 1932 in letos praznuje 80. letnico. Leta 2007 je požar popolnoma uničil garažo gasilskega doma v Radencih (Pomurje, 2012).</p>
    <p xml:id="pb11.p2" xml:lang="sl">2.3. Naravnogeografske značilnosti občine Radenci 2.3.1. Geologija in prst</p>
    <p xml:id="pb11.p3" xml:lang="sl">V Sloveniji je 93% površja prekritih s sedimentnimi kamninami. Najstarejše sedimentne kamnine na našem ozemlju so devonski apnenci, ki jih najdemo v Karavankah (Ogrin, Plut, 2009). Geološka preteklost Slovenije je pestra. V kenozoiku, bolj natančno v terciarju, so nastali lapor in peščenjaki, ki so značilni za obpanonske pokrajine. Kot je znano, je bilo v Panonski kotlini morje, ki je nastalo v sredini eocena. V njem so se odlagali oligocenski, miocenski, pliocenski lapornati, peščeni in prodni sedimenti. Danes so iz njih sestavljena gričevja, kot so Goričko, Slovenske gorice in Haloze (Ogrin, Plut, 2009). V miocenu se je Panonsko morje zaradi tektonskih dvigov in gubanj umaknilo. Ko se je gubanje umirilo, so v pliocenu nastale ob prelomih velike kotline, kot so Ljubljanska in Celjska, ter Dravsko, Ptujsko in Mursko Polje. V tem obdobju je nastalo površje Slovenije, kot ga poznamo danes.</p>
    <p xml:id="pb11.p4" xml:lang="sl">Sledila je poledenitev, ki ni bistveno vplivala na geološko zgradbo v Panonski kotlini.</p>
    <p xml:id="pb11.p5" xml:lang="sl">Najmlajše kamnine, ki jih najdemo na našem območju, so iz holocena. To so različni nesprijeti sedimenti, kot so prod, pesek, glina in melj. Vsi ti so značilni za območje ob reki Muri in drugih slovenskih rekah (Ogrin, Plut, 2009).</p>
    <p xml:id="pb11.p6" xml:lang="sl">Za območje Severovzhodne Slovenije so značilni prelomi. Najbolj pomemben prelom za okolico občine Radenci je ljutomerski prelom (Ogrin, Plut, 2009; Donat Mg, 2012). Geološka sestava je bistvenega pomena za nastanek mineralnih vod, ki so značilne za Panonsko nižino in s tem za občino Radenci.</p>
    <p xml:id="pb11.p7" xml:lang="sl">Na prst v Pomurski ravnini in dolini reke Ščavnice je posredno vplival relief. Lastnosti prsti so oblikovale vodne razmere in kamninska podlaga (Geografija Slovenije, 1998). Na območju občine Radenci najdemo veliko različnih tipov prsti. Prsti delimo v tri skupine. Prva skupina so prsti na gričevju, druga v ravnini in tretja prsti na glini in ilovici. V Radgonsko-Kapelskih goricah najdemo evtrične rjave prsti, ki imajo ugodne fizikalne, kemične in biološke lastnosti za gojenje kulturnih rastlin, vinogradništvo in sadjarstvo. Tukaj prsti zaradi človekovega obdelovanja nimajo več prvotnih lastnosti, zato jim zaradi globokega oranja-rigolanja rečemo tudi rigolane prsti. Za te prsti je značilna zračnost, občutljivost in velika prepustnost, ilovnata tekstura, malo organske sestave in kar velika nasičenost z bazami (Geografija Slovenije, 1998; Plut, Ogrin, 2009; Atlas okolja, 2012).</p>
    <p xml:id="pb11.p8" xml:lang="sl">Za območje Murske poplavne ravnice so značilne obrečne prsti. Nastale so na ravnicah iz peska in proda. To so slabo rodovitne prsti, z majhnim slabo izoblikovanim horizontom A in majhno količino organskih snovi. Razvoj prsti poteka pod vplivom talne ali poplavne vode.</p>
    <p xml:id="pb11.p9" xml:lang="sl">Tukaj so samo različna grmovja. Najbolj značilna rastlina za Mursko poplavno ravnico je črna jelša, najdemo tudi vrbe, topole in drugo drevje prilagojeno na vlago (Geografija Slovenije, 1998; Plut, Ogrin, 2009).</p>
    <p xml:id="pb11.p10" xml:lang="sl">Na terasah iz gline in ilovice nastajajo psevdooglejene prsti, ki so značilne za pobočja in v prsti zadržujejo deževnico. Po legi delimo psevgoogleje na ravninske in pobočne, po nasičenosti z bazami pa evtrične in distrične. Na območju občine Radenci se pojavljajo samo evtrične prsti, distrične so značilne za spodnji tok reke Mure (Geografija Slovenije, 1998; Plut, Ogrin, 2009).</p>
  </page>
  <page xml:id="pb12" n="12" pdf_url="http://nl.ijs.si/project/kas/pdf/000/kas-1155000.pdf#page=12">
    <p xml:id="pb12.p1" xml:lang="sl">2.3.2. Relief</p>
    <p xml:id="pb12.p2" xml:lang="sl">Glede na geomorfološki razvoj v Sloveniji ločimo štiri osnovne tipe reliefa. To so rečnodenudacijski, ledeniški, kraški in obalni relief. Rečno-denudacijski se deli na dva tipa in to sta destrukcijski in akumulacijski relief. Slednja dva sta tudi najbolj značilna za severovzhodni del Slovenije. Za ta dva tipa reliefa je značilno, da ležita na vododržnih kamninah, kjer prevladuje površinski odtok vode. Za destrukcijski rečno-denudacijski relief je značilno prepletanje dolin in vmesnih slemen, kar se pojavlja v Slovenskih goricah, natančneje v Kapelskih goricah. Akumulacijski rečno–denudacijski relief se pojavlja v ravninah, kotlinah, ter na dnu širokih dolin. V občini Radenci se pojavlja v Murski ravnici in Ščavniški kotlini (Geografki atlas Slovenije, 1998; Ogrin, Plut, 2009).</p>
    <p xml:id="pb12.p3" xml:lang="sl">Za občino Radenci je značilno, da je nižinska občina, saj je največja nadmorska višina samo 310 metrov. Najnižja točka občine Radenci je ob reki Muri 185 m.n.v. Tukaj prevladuje raven svet, kar je zelo ugodno za poljedelstvo in poselitev, zato je tudi tukaj največja poselitev v občini. Velik del občine predstavlja gričevje, Radgonsko – Kapelske gorice, kjer je povprečna nadmorska višina okrog 250 m.</p>
    <p xml:id="pb12.p4" xml:lang="sl">Slika 1: Nadmorske višine v občini Radenci Slika 2: Nakloni pobočij občine Radenci</p>
  </page>
  <page xml:id="pb13" n="13" pdf_url="http://nl.ijs.si/project/kas/pdf/000/kas-1155000.pdf#page=13">
    <p xml:id="pb13.p1" xml:lang="sl">Na karti nadmorskih višin občine Radenci so lepo vidne terase reke Mure. Najbolj sta izraziti dve terasi. Prva je primerna za njive in travnike, na drugi terasi pa so obcestne vasi in kraj Radenci.</p>
    <p xml:id="pb13.p2" xml:lang="sl">Ker je relief v občini Radenci razdeljen na dva dela, nižinskega in gričevnatega, se to tudi kaže pri naklonu, saj naklon v nižini ne presega 5°, v Kapelskih goricah pa sega tudi do 33°, kar pa je že kar veliko, glede na nadmorsko višino. Na teh najbolj strmih delih so vinogradi, sadovnjaki in gozd.</p>
    <p xml:id="pb13.p3" xml:lang="sl">Velik vpliv na lego vinogradov in sadovnjakov ima ekspozicija. Na prisojah najbolj uspevajo kulturne rastline in je največja poselitev, na osojah se pojavlja gozd. Vinogradi so postavljeni v večini na prisojno stran, na osojni pa je gozd ali travniki.</p>
    <p xml:id="pb13.p4" xml:lang="sl">2.3.3. Klima in hidrološke značilnosti Klima</p>
    <p xml:id="pb13.p5" xml:lang="sl">Na podnebje vplivajo geografska lega, lega na prehodu alpskega sveta v Panonsko nižino, iz vzhoda so močni vplivi kontinentalnega podnebja, ki je nagnjeno k ekstremom. Vpliv morja na podnebje obravnavanega območja je majhen, saj ga slabijo gorske pregrade Velebita, kraških planot, posavskih gub in tudi podaljški Karavank (Ogrin, 2002).</p>
    <p xml:id="pb13.p6" xml:lang="sl">Območje občine Radenci spada v zmerno-celinsko podnebje vzhodne Slovenije. Ima zmernocelinski padavinski režim, manj kot 1000 mm padavin letno in aprilske temperature so višje kot oktobrske (Ogrin, Plut, 2009 ).</p>
  </page>
  <page xml:id="pb14" n="14" pdf_url="http://nl.ijs.si/project/kas/pdf/000/kas-1155000.pdf#page=14">
    <p xml:id="pb14.p1" xml:lang="sl">V Radencih je avtomatska klimatološka postaja. Za zadnjih 10 let ni podatkov, zato so ti prikazani le za obdobje 1990-2000. Povprečna letna temperatura je 9,9 °C.</p>
    <p xml:id="pb14.p2" xml:lang="sl">Grafikon 1: Klimadiagram za postajo Radenci za referenčno obdobje 1990-2000 Vir: ARSO, 2009</p>
    <p xml:id="pb14.p3" xml:lang="sl">Pomurje spada med najmanj namočene pokrajine v Sloveniji, Radenci imajo povprečno 850 mm padavin. Njihova razporeditev je izrazito celinska, stopnjujejo se že spomladi in v vegetacijski dobi, od maja do septembra pade do 55 % padavin. Poleti se pojavljajo v obliki hudih, a kratkotrajnih ploh, pogosto z močnimi nevihtami, ki povzročajo poplave. Julij in avgust sta sicer najbolj namočena, a so takrat zaradi močnega izhlapevanja suše najpogostejše. V poletnih mesecih je nevarna toča, ki se pojavlja vsako leto; pogostejša je na slemenih in privetrnih pobočjih, redkejša v dolinah. Najmanj namočena je zima, ko je povprečno le četrtino letne vsote padavin; sneg običajno pade v prvi polovici decembra in skopni do prve polovice marca (Slovenija – pokrajine in ljudje, 1998; Harkai, 1972). Kljub razmeroma majhnim višinskim razlikam površja dobijo privetrna slemena goric nekaj več padavin (Zgornja Ščavnica: 949 mm) kot zatišne doline (Blaguš: 886 mm) (Slovenija – pokrajine in ljudje, 1998). V Pomurju je evopotranspiracija velika, zato je tam najmanjši odtočni količnik v Sloveniji; v povprečju odteče le 25 % padavin. Največji odtočni količnik za to območje znaša 31 % (Vodna bilanca …, 1998).</p>
    <p xml:id="pb14.p4" xml:lang="sl">Na obravnavanem območju je ugodno število in razporeditev sončnih dni. Ob juliju in avgustu jih je veliko že v juniju (povprečna mesečna temperatura v Radgoni je takrat 18,6° C) in tudi še v septembru (Radgona: 14,2°C). Bolj stopnjevano je sončno obsevanje na prisojnih vzhodnih in južnih pobočjih goric. Radenci imajo povprečno 1.785 ur sončnega obsevanja na leto, kar je 25–45 odstotkov več kot v kotlinah osrednje Slovenije (Turistično društvo Radenci, 2008). V Gornji Radgoni imajo povprečno od leta 1991 do 2001 60 dni z meglo, jasnih dni pa povprečno 61 dni na leto, povprečna letna temperatura je 10,3°C (med leti 1991</p>
    <p xml:id="pb14.p5" xml:lang="sl">– 2001). Za primerjavo: v Murski Soboti so imeli med leti 1991 in 2006 66 dni z meglo, jasnih dni pa povprečno 55 dni na leto, povprečna letna temperatura pa je 9,5°C (ARSO, 2009).</p>
  </page>
  <page xml:id="pb15" n="15" pdf_url="http://nl.ijs.si/project/kas/pdf/000/kas-1155000.pdf#page=15">
    <p xml:id="pb15.p1" xml:lang="sl">Radiacijska megla</p>
    <p xml:id="pb15.p2" xml:lang="sl">V občini Radenci je v zadnjih časih najbolj opazen topoklimatski pojav megla. Ta se pojavlja ob radiacijskem vremenu, zato jo imenujemo tudi radiacijska megla. V letu 2000 je v bilo Radencih 44 dni z meglo, največ oktobra in decembra. V istem letu je bilo v Murski Soboti 56 dni z meglo, v Gornji Radgoni pa 53 dni z meglo. V letu 2009 je bilo v Murski Soboti 63 dni z meglo (Arso, 2009). Ta pojav se najbolj pojavlja v poznojesenskem in zimskem času. Poleti megle ni oz. se pojavi kak dan, ampak bolj kot izjema kot pravilo (Rakovec, 1998).</p>
    <p xml:id="pb15.p3" xml:lang="sl">Temperaturni obrat (inverzija)</p>
    <p xml:id="pb15.p4" xml:lang="sl">Inverzijska območja imajo ponavadi za okoli 1° C nižjo povprečno temperaturo kakor na višje ležečih krajih zunaj kotlin in dolin. Pojavlja se na nadmorski višini 50 do 250 metrov.</p>
    <p xml:id="pb15.p5" xml:lang="sl">Temperaturne razlike so odvisne od jakosti inverzije. Med večja območja spadajo Ljubljanska kotlina, Celjska kotlina, Šaleška kotlina, doline Drave, Krke in Mure. To so tudi območja z največ megle v Sloveniji. (Ogrin, Plut, 2009).</p>
    <p xml:id="pb15.p6" xml:lang="sl">Termalni pas</p>
    <p xml:id="pb15.p7" xml:lang="sl">Termalni pas je zgornji del inverzijske celice. V njem so višje povprečne temperature kot na dnu dolin. V vinorodnem okolju nakazuje spodnjo mejo termalnega pasu spodnji rob vinogradov, ki je običajno 10-30 metrov nad dnom kotlin ali dolin, pas poteka navzgor do tam, kjer je približno enaka povprečna temperatura kot na dnu kotline, v Sloveniji je to okrog 180/220 m. (Geografija Slovenije, 1998). Kot je razvidno iz karte nadmorskih višin in naklonov, spada tudi del občine Radenci v termalni pas; povprečne temperature v Radencih so na primer nižje kot na Kapeli.</p>
    <p xml:id="pb15.p8" xml:lang="sl">Hidrološke značilnosti Reka Mura</p>
    <p xml:id="pb15.p9" xml:lang="sl">Reka Mura je alpska reka in izvira v avstrijskih Turah. V Sloveniji teče po ravninskem delu le 95 km, od izliva Kučnice do državne meje s Hrvaško. Njena rečna mreža znaša 2038 km, največji pritoki pa so reka Ščavnica, Velika Krka in Ledava (Geografija Slovenije, 1998).</p>
    <p xml:id="pb15.p10" xml:lang="sl">Mura spada med reke v Sloveniji, ki imajo veliko vodnatost, saj je srednji letni rečni pretok reke Mure 165 m 3</p>
    <p xml:id="pb15.p11" xml:lang="sl">/s. Za Muro so značilna najmanjša odstopanja med minimalnimi (40 m3/s ) in maksimalnimi pretoki (1241 m</p>
    <p xml:id="pb15.p12" xml:lang="sl">3/s). Mura ima snežni ali nivalni (enostavni) rečni režim, zaradi seganja v zasnežene Ture. Za ta režim je značilno, da zaradi taljenja snega ob prehodu iz pomladi v poletje, nastane tukaj višek, nižek pa je pozimi. Vodno stanje Mure, ki enakomerno upada od majskega viška do januarskega nižka, doseže obdobno povprečje septembra (Geografija Slovenije, 1998; Ogrin, Plut, 2009).</p>
    <p xml:id="pb15.p13" xml:lang="sl">Za reko Muro je značilno, da poplavlja v poletnih mesecih. Poplave nastanejo ob odjugi ali izdatnih padavinah in hkratnem taljenju snežne odeje. Za reko Muro je značilno, da ima veliko rokavov in mrtvic. Ko nastopijo poplave, so ti zaliti z vodo. Za Mursko ravnino je značilno, da je sestavljena iz rečnih teras, zato prebivalci niso ogroženi, saj vasi in mesta ležijo na najvišji terasi (Geografija Slovenije, 1998; Ogrin, Plut, 2009). Poplave ogrožajo Zdraviliško naselje, saj se voda popolnoma približa bazenom v Termah Radenci in zalije igrišče pod njimi.</p>
  </page>
  <page xml:id="pb16" n="16" pdf_url="http://nl.ijs.si/project/kas/pdf/000/kas-1155000.pdf#page=16">
    <p xml:id="pb16.p1" xml:lang="sl">Slika 3: Poplave reke Mure Avtorica: Mateja Černjavič, 2012</p>
    <p xml:id="pb16.p2" xml:lang="sl">Reka Mura je zelo onesnažena, saj se v njo izlivajo odplake. To stanje sicer izboljšujejo čistilne naprave, še vedno pa je v bližini preveč njivskih površin, iz katerih se spirajo gnojila in škropiva (Ogrin, Plut, 2009).</p>
    <p xml:id="pb16.p3" xml:lang="sl">Podzemna voda</p>
    <p xml:id="pb16.p4" xml:lang="sl">Ravnica ob reki Muri je največji ravninski vodonosnik v Sloveniji. Murska ravnica je zasuta s pleistocenskim in holocenskim prodom in peskom. Gladina talne vode sega do globine 2-4 metre, zato ima slabe samočistilne sposobnosti. Napaja se s padavinami, malo s ponikanjem potokov in s podzemnim dotokom iz Avstrije na levem bregu reke Mure. Mura delno napaja ter vzdržuje gladino vode (Ogrin, Plut, 2009).</p>
    <p xml:id="pb16.p5" xml:lang="sl">Podzemna voda je glavni vir pitne vode. Nahajališča podtalnice so po navadi kotline in rečne doline. Te so zasute s terciarnimi, kvartarnimi prodnimi in peščenimi nanosi. V porečju reke Mure so Apaško, Mursko, Ljutomersko polje. Za občino Radenci je edini vir vode Apaško polje. To se razprostira med Cmurekom (na avstrijski strani) in Gornjo Radgono, ter med Muro in Slovenskimi goricami. Tu je povprečna debelina prodnih naplavin okrog 6,7 m, gladina talne vode pa je, kot že omenjeno, od 2 do 3,5 metra. Vodonosnik se napaja v glavnem iz padavin in Muro ob visokem stanju. Izkoriščajo ga razen občine Radenci tudi v Gornji Radgoni in Apačah. Črpališče za vodovod Gornja Radgona – Radenci je v Podgradu in Segovcih. Mursko polje, ki se razteza od Gornje Radgone do Razkrižja, je drugo območje podtalnice. Tukaj je debelina vodonosnika tudi do 20 metrov, v povprečju pa od 5 do 10 metrov. Podtalnica se tukaj tudi izliva v Murico in Muro. Črpališče je v Lukavcih in Cvenu, z njim pa se oskrbujejo vse nekdanje Ljutomerske občine (Geografija Slovenije, 1998).</p>
  </page>
  <page xml:id="pb17" n="17" pdf_url="http://nl.ijs.si/project/kas/pdf/000/kas-1155000.pdf#page=17">
    <p xml:id="pb17.p1" xml:lang="sl">Termalna voda</p>
    <p xml:id="pb17.p2" xml:lang="sl">V Sloveniji je 28 naravnih termalnih in termomineralnih izvirov (Ogrin, Plut, 2009). Ti imajo temperaturo od 18 do 38 °C. Termalna voda je vezana na ugodne litološke in tektonske razmere ter na globlje, počasnejše tokove podzemne vode. Ob prelomih pritekajo na površje.</p>
    <p xml:id="pb17.p3" xml:lang="sl">Termalni vrelci se pojavljajo na obrobju geološko mladih sedimentnih bazenov, kot je pri nas Panonska nižina. Termalni vrelci na zahodu države so hladnejši in imajo temperaturo okrog 20 °C, na vzhodu pa okrog 70°C, zato je v vzhodnem delu Slovenije več termalnih kopališč (Radenska, 2012; Geografija Slovenije, 1998).</p>
    <p xml:id="pb17.p4" xml:lang="sl">Mineralna voda</p>
    <p xml:id="pb17.p5" xml:lang="sl">Vse mineralne vode z velikimi medsebojnimi različnostmi, predvsem glede kemijskih lastnosti, imajo eno veliko skupno značilnost in to je visoka vsebnost mineralnih snovi, ki je višja kot v navadnih pitnih vodah. V preteklosti so mineralno vodo imenovali tisto vodo, ki je imela vsebnost raztopljenih snovi večjo kot 1000 mg/l, po današnji zakonodaji pa imajo naravne mineralne vode lahko manjšo vsebnost mineralnih snovi. V primeru, da naravno raztopljeni CO2 presega 1000 mg/l, jih imenujemo kislice ali slatine. Najbolj znani slatini v Sloveniji sta Radenska in Rogaška Slatina (Radenska, 2012; Geografija Slovenije, 1998).</p>
    <p xml:id="pb17.p6" xml:lang="sl">Nastanek naravnih mineralnih vod je odvisen od geoloških pogojev, značilnosti in sestave kamnin. Ob izpolnjenih pogojih za nastanek mineralnih voda je bistvena hitrost oz. počasnost pretakanja vode v globinah, kjer nastajajo. Pretakanje mora biti zelo počasno, saj mora biti voda več stoletij v stiku s kamnino. Visok tlak in počasno pretakanje vode v globinah sta ključna dejavnika za nastanek naravne mineralne vode, saj so prave naravne mineralne vode zelo stare (Radenska, 2012).</p>
    <p xml:id="pb17.p7" xml:lang="sl">V Sloveniji imamo veliko zdravilišč, ki velik del termalne in mineralne vode izkoriščajo za zdraviliško turistične namene.</p>
    <p xml:id="pb17.p8" xml:lang="sl">2.3.4. Rastlinstvo in živalstvo</p>
    <p xml:id="pb17.p9" xml:lang="sl">V tem delu Slovenije so značilnosti celinskega podnebja najbolj izrazite. Značilna sta nizka količina padavin z viškom poleti in zimskim nižkom. Tla večinoma sestavlja prod in pesek ter deloma glina, kar še bolj otežuje rast nekaterim rastlinam. Na ravnicah so njive, na prisojnih legah gričevij so vinogradi in sadovnjaki, na osojnih legah so gozdovi. Med panonske vrste, ki uspevajo v teh koncih, spadajo velikonočnica, vodna praprot-plavček, vodni orešek, nekatere trave bilnice ipd. Za panonske ravnine so značilni poplavni vlažni listnati gozdovi, za gričevja pa bukovi gozdovi. Tukaj se pojavljajo tudi beli gaber, dob in črna jelša. Ob Muri pa najdemo tudi veliko črnega bezga in malega zvončka. Od živali je najbolj znana bela štorklja, ki posamezno gnezdi tudi drugod po Sloveniji. Ob reki Muri najdemo več kot 600 vrst rastlin, 200 vrst ptic, 30 vrst sesalcev, plazilce, dvoživke (kar 45 vrst žab), kačje pastirje, hrošče, polže in školjke. Veliko od teh vrst je zelo ogroženih (Ogrin, Plut, 2009).</p>
  </page>
  <page xml:id="pb18" n="18" pdf_url="http://nl.ijs.si/project/kas/pdf/000/kas-1155000.pdf#page=18">
    <p xml:id="pb18.p1" xml:lang="sl">2.4. Družbenogeografske značilnosti občine Radenci 2.4.1. Poselitev in naselja</p>
    <p xml:id="pb18.p2" xml:lang="sl">Prvotna poselitev na območju Slovenskih goric in Pomurja sega že v čase Keltov, Ilirov in Rimljanov. O Ilirih in Keltih pričajo najdbe pri Negovi, kjer naj bi že takrat gojili vinsko trto.</p>
    <p xml:id="pb18.p3" xml:lang="sl">Po Keltih pa naj bi se imenovala tudi reka Mura, saj naj bi beseda »mur« pomenila zid, ki si ga danes predstavljamo kot težko prehodno oviro. Da so na našem območju živeli Rimljani, je splošno znano; poznana so mesta Poetovia, Celeia in Emona. O njih pričajo tudi znamenite ceste (Kovič, 2001; Šömen in sod., 1982).</p>
    <p xml:id="pb18.p4" xml:lang="sl">Slovani so se na tem območju naseljevali od šestega stoletja naprej, o tem pričajo različne najdbe, kot je staroslovansko grobišče najdeno pri Veržeju. Naseljenost v teh časih je bila redka. Zgodovinski viri potrjujejo, da je bila večja naseljenost v osmem stoletju. Od tistih časov so ostala nekatera naselja. V tistem času sta se na tem ozemlju ustavila brata Konstantin in Metod, ki sta širila pismenost in slovansko bogoslužje (Šömen in sod.,1982).</p>
    <p xml:id="pb18.p5" xml:lang="sl">Na območje Pomurja so veliko vplivali tudi Madžari, saj so nekatere kraje opustošili in osvojili. Na tem območju so Madžari že od leta 896. Njihovo osvajanje so ustavili ptujski gospodje v koncu 12. stoletja in od 13. stoletja je bila meja z Madžari po reki Muri. Desni breg in Slovenske gorice pa so poselili Slovenci (Kovič, 2001; Šömen in sod., 1982).</p>
    <p xml:id="pb18.p6" xml:lang="sl">Prva omemba kraja Boračeva iz občine Radenci, ki ga štejemo za najstarejše naselje na Murskem polju, sega v leti 1106 in 1124. V letih 1265 in 1267 otokarski deželni urbar omenja Orehovce (občina Gornja Radgona), ki so imeli takrat 10 kmetij, in Hrastje z 12 kmetijami ter strelski dvorec. Na popisu iz leta 1445 so imeli Radenci 15 hiš, Rihtarovci in Orehovci so imeli 13 hiš, Šratovci pa 9 hiš (Občina Radenci, 2012; Šömen in sod., 1982; Kovič, 2001).</p>
    <p xml:id="pb18.p7" xml:lang="sl">Danes je v občini Radenci velika gostota poselitve. Prebivalstvo se je v preteklosti ukvarjalo predvsem s kmetijstvom, zato je veliko vasi bolj kmečkih. Velikega mesta v tej občini ni, saj največji kraj Radenci (po zadnjih podatkih za leto 2012 ima 2142 prebivalcev) spada v kategorijo mestnih naselij, tukaj je tudi sedež občinske uprave (Geografija Slovenije, 1998; Statistični …, 2012).</p>
    <p xml:id="pb18.p8" xml:lang="sl">Na območju občine se pojavlja več tipov poselitve, od razloženih (slemenastih) do obcestnih naselij, od katerih se pojavlja panonski tip naselij. Razložena naselja so značilna za Haloze, Slovenske gorice in Goričko. Naselja so na slemenih ali prisojah pobočij, zato jih tudi imenujemo slemenasta naselja. Značilna so za vinorodne gorice. Posamezne kmetije ali hiše so med seboj oddaljene okrog 100 metrov, zato so lahko ta naselja velika in dolga več kilometrov. Takšen primer v občini je Kapelski vrh, v katerega spadajo kar tri slemena. Za panonski tip naselja pa je značilna razporeditev objektov v nizu, kar pomeni, da so stavbe druga ob drugi, enakomerno oddaljene in si sledijo v vrsti. Razporejene so na eni ali na obeh straneh ceste. Za njih je značilno razvejano prometno omrežje s krožnimi potmi in križišči, ob katerih rastejo drevesa ali so postavljena verska znamenja. Tak primer so Šratovci, HrastjeMota, Boračeva … Tukaj se je gradila tipična panonska hiša oz. pomurska različica panonske hiše. Tradicionalna pomurska hiša je grajena iz ilovice, pomešane z blatom in prekrita s slamnato streho. Je nizka in ozka, stanovanjskega dela se drži gospodarsko poslopje v značilni razporeditvi na vogal (v obliki črke L). Tak primer hiše še vedno najdemo na Kapelskem vrhu in Račkem vrhu (Geografski atlas, 1998; Rebernik, 2011).</p>
  </page>
  <page xml:id="pb19" n="19" pdf_url="http://nl.ijs.si/project/kas/pdf/000/kas-1155000.pdf#page=19">
    <p xml:id="pb19.p1" xml:lang="sl">2.4.2. Prebivalstvo</p>
    <p xml:id="pb19.p2" xml:lang="sl">Občina Radenci je sestavljena iz 22 naselij, kjer živi okrog 5177 prebivalcev. Ta naselja so Boračeva, Hrastje-Mota, Hrašenski Vrh, Janžev Vrh, Kapelski Vrh, Kobilščak, Kocjan, Melanjski Vrh, Murski Vrh, Murščak, Okoslavci, Paričjak, Radenci, Radenski Vrh, Rački Vrh, Rihtarovci, Spodnji Kocjan, Šratovci, Turjanci, Turjanski Vrh, Zgornji Kocjan, Žrnova.</p>
    <p xml:id="pb19.p3" xml:lang="sl">Največji kraj v občini so Radenci, ki imajo 2142 prebivalcev, najmanjše naselje pa je naselje Žrnova, kjer živi samo 21 prebivalcev (Statistični urad…, 2012).</p>
    <p xml:id="pb19.p4" xml:lang="sl">Gostota prebivalstva v občini Radenci v letu 2012 je 151,8 ljudi na km2. To pomeni, da na 34 km 2</p>
    <p xml:id="pb19.p5" xml:lang="sl">živi okrog 5000 ljudi. Glede na povprečno poseljenost Slovenije ti podatki občino Radenci uvrščajo med gosteje poseljene občine.</p>
    <p xml:id="pb19.p6" xml:lang="sl">Glede na spol rahlo prevladujejo ženske, ki jih je 2654, moških pa 2523. Ta razlika ni tako velika, je pa velika razlika v starosti, saj ženske dosežejo višjo starost kot moški. V občini Radenci živi 112 žensk starejših od 85 let, moških pa 22. Povprečna starost v občini je 44,1 leta, od žensk 46,1 od moških pa 42,1 leta. Indeks staranja v občini Radenci je 154,5. Naravni prirastek je v zadnjih letih negativen. Starostno in spolno sestavo prikaže spodnja piramida.</p>
    <p xml:id="pb19.p7" xml:lang="sl">Grafikon 2: Populacijska piramida občine Radenci za prvo polovico leta 2012 Vir: Statistični urad …, 2012</p>
    <p xml:id="pb19.p8" xml:lang="sl">V občini Radenci je bilo leta 2011 5002 gospodinjstev, povprečna velikost gospodinjstva je bila 2,5 članov. 165 gospodinjstev je imelo pet ali več članov (Statistični urad …, 2012).</p>
    <p xml:id="pb19.p9" xml:lang="sl">Glede na selitve občina Radenci ne izstopa preveč, saj ima malo odselitev in priselitev iz tujine in obratno. Se pa kaže,da se več ljudi izseli v tujino kot jih pride v Slovenijo, temu pa botrujejo slabe socialne in gospodarske razmere v Sloveniji in v občini Radenci. Pojavlja se velik trend selitev znotraj Slovenije, saj se je v občino Radenci preselilo v letu 2010 kar 326 ljudi iz drugih slovenskih občin (Statistični urad …, 2012).</p>
  </page>
  <page xml:id="pb20" n="20" pdf_url="http://nl.ijs.si/project/kas/pdf/000/kas-1155000.pdf#page=20">
    <p xml:id="pb20.p1" xml:lang="sl">Grafikon 3: Izobrazbena sestava po spolu za leto 2011 Vir: Statistični urad …, 2012</p>
    <p xml:id="pb20.p2" xml:lang="sl">Aktivnih prebivalcev občnine Radenci je 2405, od tega je zaposlenih 2059 ljudi. Neaktivnega prebivalstva je malo manj, od tega je največ upokojencev, ki jih je 1489, ostali so učenci, dijaki, študenti in drugo (Statistični urad …, 2012).</p>
    <p xml:id="pb20.p3" xml:lang="sl">Grafikon 4:Aktivno prebivalstvo v občini Radenci za leto 2011 Vir: Statistični urad …, 2012 2.4.3. Promet</p>
    <p xml:id="pb20.p4" xml:lang="sl">Skozi naselje Radenci je že v daljni preteklosti tekla pomembna cesta Gornja RadgonaLjutomer, saj je bilo že v 14 stoletju tukaj nekaj pomembnih vasi. Nekateri viri pravijo, da so na tem ozemlju potekale že rimske ceste. V Radgono bi naj vodila cesta iz Ptuja (Poetovia), potekala pa naj bi po isti poti kot danes (Geografija Slovenije, 1998; Šömen in sod., 1982).</p>
    <p xml:id="pb20.p5" xml:lang="sl">Pomembno vlogo za razvoj kraja Radenci in posledično občine Radenci je imela železnica, ki je bila zgrajena leta 1890. Od Špilja pa do Gornje Radgone je bila narejena že leta 1885. Med drugo svetovno vojno so podrli železni most čez reko Muro in od takrat naprej so vlaki vozili samo od Ljutomera do Gornje Radgone. Danes ta proga ni več v uporabi, občasno še pelje le še tovorni vlak.</p>
  </page>
  <page xml:id="pb21" n="21" pdf_url="http://nl.ijs.si/project/kas/pdf/000/kas-1155000.pdf#page=21">
    <p xml:id="pb21.p1" xml:lang="sl">Radenci so bili v preteklosti pomembno križišče do Ljutomera in do Murske Sobote. Ves promet do Madžarske meje je potekal po tej cesti. Danes se je promet umiril, saj je v bližini speljana Pomurska avtocesta od Maribora do Lendave. Ves tovorni promet je zdaj usmerjen na avtocesto, cesta Radenci–Murska Sobota pa je prepovedana za tovorni promet. Za občino Radenci je glavni dovoz na avtocesto v Vučji vasi, domačini pa uporabljajo tudi občinsko cesto Radenci – Grabonoš (DRSC, 2012).</p>
    <p xml:id="pb21.p2" xml:lang="sl">V občini Radenci je 106,1 km javnih cest, od tega 18,1 km državnih in 88 km občinskih cest.</p>
    <p xml:id="pb21.p3" xml:lang="sl">6,8 km je regionalnih turističnih cest (Statistični urad …, 2012). Za turiste, ki pridejo v občino Radenci po avtocesti, sta tako dva izvoza, Sveti Jurij ob Ščavnici, če je njihov cilj Kapela ali okoliški kraji, izvoz Vučja vas pa je uradni izvoz za kraj Radenci, zdravilišče in vasi v bližini kraja Radenci.</p>
    <p xml:id="pb21.p4" xml:lang="sl">Slika 4: Shema železniškega omrežja v Sloveniji Vir: Slovenske železnice, 2012 2.4.4. Gospodarstvo</p>
    <p xml:id="pb21.p5" xml:lang="sl">Za Pomurje je značilno kmetijstvo in poljedelstvo. V občini Radenci je delež kmetijskih zemljišč 71 %. Zelo velik delež je tudi njivskih površin, ki so na ravninskem delu občine, teh je okrog 51 %. V Sloveniji imajo največji delež gozdne površine, v občini Radenci jih je okrog 20 %. Glede na to, da je občina Radenci znana tudi po kakovostnih vinih, je delež vinogradov presenetljivo majhen; znaša le 11%. Delež registriranih kmetov v občini Radenci je zelo majhen, samo 2,2 %.</p>
  </page>
  <page xml:id="pb22" n="22" pdf_url="http://nl.ijs.si/project/kas/pdf/000/kas-1155000.pdf#page=22">
    <p xml:id="pb22.p1" xml:lang="sl">Grafikon 5: Zemljišča v občini Radenci za leto 2010 (ha) Vir: Statistični urad …, 2012</p>
    <p xml:id="pb22.p2" xml:lang="sl">Leta 2010 je bilo v občini Radenci 1380 delovno aktivnih prebivalcev, od tega je bilo 1128 oseb zaposlenih, 252 oseb pa samozaposlenih. Največ ljudi dela v radenski občini, na drugem mestu je občina Gornja Radgona, sledi ji pa mestna občina Murska Sobota. Nekaj delavcev se vozi tudi v Celje, Ljubljano, nekateri delavci s stalnim prebivališčem v občini Radenci delajo celo v Kopru. Registrirana stopnja brezposelnih je bila 14,5, na državni ravni pa 11,8.</p>
    <p xml:id="pb22.p3" xml:lang="sl">Povprečna bruto plača v občini Radenci za leto 2011 je znašala 1.360,00 evra, povprečna neto plača pa 897,00 evra (Statistični urad…, 2012).</p>
    <p xml:id="pb22.p4" xml:lang="sl">Grafikon 6: Delovno aktivno prebivalstvo za občini Radenci in sosednje občine Vir: Statistični urad …, 2012</p>
  </page>
  <page xml:id="pb23" n="23" pdf_url="http://nl.ijs.si/project/kas/pdf/000/kas-1155000.pdf#page=23">
    <p xml:id="pb23.p1" xml:lang="sl">Grafikon 7: Stopnja registrirane brezposelnosti za občino Radenci med januarjem 2011 in julijem 2012</p>
    <p xml:id="pb23.p2" xml:lang="sl">Vir: Statistični urad …, 2012</p>
    <p xml:id="pb23.p3" xml:lang="sl">Največje podjetje v občini Radenci je Radenska d.o.o., zaradi katerega je tudi najbolj poznana. Pojavlja se veliko tipov različnih podjetij in malih obrtnikov. V občini je največ podjetij v poslovni coni v Boračevi, tam je tudi podjetje Radenska d.o.o., Fedom d.o.o, Elektro Petek, Riki d.o.o. idr. V občini Radenci je bilo po podatkih iz leta 2010 kar 308 različnih podjetij. Omeniti je potrebno tudi Kapelo d.o.o., ki je drugo največje podjetje v občini (Občina Radenci, 2012; Si-Stat…, 2012).</p>
    <p xml:id="pb23.p4" xml:lang="sl">3. TURIZEM V OBČINI RADENCI</p>
    <p xml:id="pb23.p5" xml:lang="sl">3.1. Razvoj turizma v občini Radenci</p>
    <p xml:id="pb23.p6" xml:lang="sl">Na razvoj turizma v občini Radenci je imela veliko vlogo slatina oz. mineralna voda. Celotni razvoj kraja Radenci in posledično občine je temeljil na odkritju znamenite mineralne vode, zato je potrebno pri razvoju turizma upoštevati tudi gospodarski razvoj podjetja Radenska d.d.</p>
    <p xml:id="pb23.p7" xml:lang="sl">V tem obširnem poglavju bomo govorili o razvoju turizma v občini Radenci, ki je opisan v knjigah Tri srca na dlani in Zgodba o Radenski, ki sta nastali ob 100-letnici zdravilišča in 130-letnici Radenske. Vse navedbe so povzete po teh dveh knjigah, razen, če je drugače označeno.</p>
    <p xml:id="pb23.p8" xml:lang="sl">3.1.1. Začetek turizma v Radencih</p>
    <p xml:id="pb23.p9" xml:lang="sl">Kot je bilo že omenjeno segajo začetki turizma v občini Radenci v leto 1869, ko je dr. Karl Henn začel izkoriščati radensko slatino za prodajo in v zdravilne namene. Med leti 1871 in 1877 so zgradili Anin in Karlov dvor, ki sta bila prvi bivalni kapaciteti, namenjeni turistom v Radencih; to obdobje štejemo za začetek turizma v Radencih. Po smrti Karla Henna je njegovo pot nadaljeval sin Roman. Zaradi njegovih velikih prizadevanj štejemo leto 1882 kot začetek zdraviliškega turizma, osnova za to je radenska slatina. Zmogljivost takratne turistične ponudbe je znašala 12 sob s 14 posteljami v takrat zgrajenem Zdraviliškem domu in Kopališkem domu, ki še danes sestavlja osrednji del hotela Terapija. V njem so bile v pritličju kopalne kabine, v nadstropju pa sobe. Vodo za kopeli so črpali iz Kopališkega vrelca, ki ga je dal postaviti Karel Henn. Zdraviliški dom je bil prvotno mišljen za shranjevanje mineralne vode. Leta 1882 so našteli 79 gostov.</p>
  </page>
  <page xml:id="pb24" n="24" pdf_url="http://nl.ijs.si/project/kas/pdf/000/kas-1155000.pdf#page=24">
    <p xml:id="pb24.p1" xml:lang="sl">Roman Henn je nadaljeval željo očeta, da bi uredili celotno zdraviliško-vrelčno območje.</p>
    <p xml:id="pb24.p2" xml:lang="sl">Deponiral je spodnjo zamočvirjeno teraso, na zgornji pa posadil lepe smreke in na osnovni tlorisni kombinaciji kvadrata in kroga uredil park. Ta je še do nedavnega spadal med najbolj prepoznavne zanimivosti kraja, na žalost ga je ujma leta 2008 skorajda celotnega uničila. Leta 1893 so postavili tudi litoželezni vrelčni paviljon, ki na istem mestu stoji še danes. Med znamenitosti Zdravilišča spada tudi trg, ki ga je na spodnji terasi med litoželeznim paviljonom in današnjo terapijo postavil že Karel Henn.</p>
    <p xml:id="pb24.p3" xml:lang="sl">Slika 5: Zdravilišče Radenci ob koncu 19. stoletja Vir: Kovič, 2001</p>
    <p xml:id="pb24.p4" xml:lang="sl">Leta 1885 se je zdraviliški kraj začel približevati trendu celotnega svetu, saj so Radenci dobili poštni in brzojavni urad, ki je pomenil velik korak k razvoju kraja. V tem času so podpisali tudi dovoljenje za zgraditev železniške proge, ki so jo leta 1890 tudi odprli. Železniška proga je bila za podjetje velikega pomena, zdraviliškim gostom pa je omogočala ugodnejše in hitrejše potovanje.</p>
    <p xml:id="pb24.p5" xml:lang="sl">Zaradi vedno večje prepoznavnosti kraja in mineralne vode se je tudi drugo sorodstvo Romana Henna preselilo v Radence. Po oporoki so njegove sestre podedovale lastniške deleže, ampak njihovi apetiti so bili še večji, kar so pokazali že ob nakupu Železnega vrelca.</p>
    <p xml:id="pb24.p6" xml:lang="sl">Sorodstvo si je postavljalo vile, kot recimo Marijin dom, Vila Pošta, Vila Hildebrand (današnji Prekmurski dom), vdova Karla Henna pa je dala postaviti neogotsko kapelico, posvečeno njeni patroni sv. Ani.</p>
  </page>
  <page xml:id="pb25" n="25" pdf_url="http://nl.ijs.si/project/kas/pdf/000/kas-1155000.pdf#page=25">
    <p xml:id="pb25.p1" xml:lang="sl">Slika 6: Železniška postaja v Radencih leta 1890 Vir: Kovič, 2001</p>
    <p xml:id="pb25.p2" xml:lang="sl">Po dvajsetih letih garanja je celotna družina z materjo na čelu odstranila Romana in ga z odpravnino poslala na Vojnik. Ni znano, kaj so mu očitali, ampak verjetno so mu zavidali uspešno kariero in vse kar je naredil za kraj Radence. Sestre so ustanovile družbo Zdravilišče Slatina Radenci Höhn &amp; Co., katerega ime se je obdržalo do druge svetovne vojne. Glavni akterji prevzema so bili družabnika Marija Höhn in Edvard Pasch, mož sestre Elizabete, ter komanditista Jurij Hildebrand (zet Marije Höhn), Elizabeta Posch in mati Ana Henn. Ker je bil Hildebrand zelo ambiciozen, je postal tudi vodilni mož v podjetju in ker ga je bolj zanimala slatina, je v tistem času zdraviliška smer stagnirala, prevladala pa slatinska. V času njegovega vladanja podjetju so odkrili veliko vrelcev, med njimi Gizelin vrelec, rezervni Zdravilni vrelec in dve zajetji Kraljevega vrelca, ki je še danes glavni vrelec za črpanje mineralne vode. Kraljevi vrelec je še danes na etiketi za Radensko. Širila se je propaganda, trženje, novi izdelki, embalaža in na podlagi tega je prodaja narasla na 2 milijona steklenic z viškom v letu 1911, ko so jih prodali 2,4 milijona. Od leta 1901 je bilo podjetje uradni dvorni dobavitelj, pozneje tudi dvorni dobavitelj papeža. Dobili so veliko priznanj in medalj.</p>
    <p xml:id="pb25.p3" xml:lang="sl">Zdravilišče ni napredovalo, saj je vse odkar je Roman Henn zapustil Radence, imelo zdravilišče samo 41 sob in 53 postelj, število gostov pa je od leta 1888, ko jih je bilo 200, do leta 1913 naraslo zgolj na 366. Takrat je bil zdraviliški turizem samo sezonski. Leta 1905 so na zgornji terasi zgradili restavracijo Park, ki obratuje še danes.</p>
  </page>
  <page xml:id="pb26" n="26" pdf_url="http://nl.ijs.si/project/kas/pdf/000/kas-1155000.pdf#page=26">
    <p xml:id="pb26.p1" xml:lang="sl">Slika 7: Gostilna Park Vir: Kovič, 2001</p>
    <p xml:id="pb26.p2" xml:lang="sl">Naselje Radenci je imelo takrat malo hiš. Hiša, ki danes stoji ob krožišču k Zdravilišču, je bila v tistem času gostilna, zraven nje je bila trgovina z mešanim blagom (današnji lokal Penina).</p>
    <p xml:id="pb26.p3" xml:lang="sl">Nasproti železniške postaje so leta 1890 odprli gostilno, ki je bila uporabna tudi za kulturne, športne (telovadne) in zabavne prireditve. Po nacionalizaciji leta 1959 jo je kupilo Zdravilišče, leta 1967 so jo podrli in na tistem mestu zgradili restavracijo Vikend, v kateri je danes Pub Vikend in Casino As. Ne daleč stran je ob parku zrasla trgovina Vrelec, ki jo domačini poznajo pod imenom "Jurjevič". Ta trgovina ne obratuje več, v njeni stavbi je bilo dolga leta nekaj stanovanj. Takratno naselje Radenci je bilo na desnem bregu Boračevskega potoka, s centrom ob kapelici na Kapelski cesti, na levem bregu potoka pa je bilo Zdraviliško naselje.</p>
    <p xml:id="pb26.p4" xml:lang="sl">Kot je bil g. Hildebrand zelo zagnan na vrelčnem področju, je bil zdravnik dr. Jožef Höhn zagnan na zdraviliškem področju. Bil je sin Marije Höhn in vnuk Karla Henna. Rojen je bil leta 1861, diplomiral pa je na graški medicinski fakulteti, z namenom, da bo kopališki zdravnik v Radencih. V Radence je prišel leta 1891 in ker se ni preveč ujel s svakom, g.</p>
    <p xml:id="pb26.p5" xml:lang="sl">Hildebergom, je odšel v Ravne, od koder je leta 1905 spet prišel v Radence, kjer je ostal do svoje smrti leta 1917. Bil je velik pohodnik, športnik, potopisec, botanik in avanturist. Bil je okrožni zdravnik, ukvarjal pa se je tudi z drugimi dejavnostmi, kot so preučevanje zdravilnih vod in izrabi voda v zdravilne namene. Preučeval je bolezenske primere in zdravilne učinke posameznih mineralov, ki jih vsebuje slatina, ter uspehe pitja le te pri naravni poti izločevanja ledvičnih kamnov. Njegove znanstvene teorije še danes držijo. Na njegovo pobudo so leta 1914 kopališki stavbi priključili poseben trakt za ogljikove kopeli ter vanj napeljali CO2 iz Kraljevega vrelca, saj je ugotovil, da ima ogljikova kislina zelo zdravilne učinke. Evropski sloves je doživel, ko je napisal knjigo »Bad Radein und seine Quellen«, ki je doživela tri ponatise. O njej so pisali vsi ugledni strokovnjaki in je požela veliko zanimanja v zdravniških krogih srednjeevropskih dežel.</p>
    <p xml:id="pb26.p6" xml:lang="sl">Sledila so težka leta, saj se je leta 1914 začela prva svetovna vojna, ki ni prinesla nič dobrega tudi tem koncem. Začelo se je splošno vojskovanje, zaradi katerega so morali možje zapustiti domače kraje, s tem pa tudi podjetje Radensko. Zdravilišče je sicer še nekaj časa obratovalo, vendar so ga morali leta 1916 zapreti, v sobah pa so naselili begunce. Slatinski obrati so delovali naprej, delavce pa so nadomestili ruski ujetniki in po potrebi učenci višjih razredov osnovnih šol. V tistem času so napolnili rekordno število steklenic, okrog 3 milijone. Vojna se je zavlekla, Jožef Höhn pa njenega konca ni dočakal. Pokopan je na Kapeli. Zdravilišče je bilo po njegovi smrti brez zdravnika. Enako, kot je smrt dr. Karla Henna pomenila konec neke dobe, je tudi smrt dr. Höhna pomenila konec nekega obdobja. Po koncu 1. svetovne vojne je območje Radencev prišlo v drugo državo.</p>
  </page>
  <page xml:id="pb27" n="27" pdf_url="http://nl.ijs.si/project/kas/pdf/000/kas-1155000.pdf#page=27">
    <p xml:id="pb27.p1" xml:lang="sl">Leta 1918 so hrastniški steklarji, ki so zalagali Radensko s steklenicami, kupili celotno podjetje, tudi z zdraviliščem. Glavni direktor je bil g. Wieltschig, ki je kmalu ugotovil, da ne more voditi dveh podjetij naenkrat. Odločil se je, da prevzame Radensko. Leta 1919 je postal edini lastnik podjetja, kot družabnice pa je vpisal ženo Alojzijo in hčerki Vilmo in Ido.</p>
    <p xml:id="pb27.p2" xml:lang="sl">Po vojni so se Radenci počasi začeli vračati na stare tirnice. Leta 1920 so napolnili nekaj več kot 800 000 steklenic, leta 1924 pa so spet napolnili dva milijona steklenic. V tistem času je ponovno začelo delovati zdravilišče. Na novo zgrajena železnica med Mursko Soboto in Ormožem jih je povezala z Jugoslavijo.</p>
    <p xml:id="pb27.p3" xml:lang="sl">Od leta 1922 je v Radencih deloval zdravnik dr. Werner Höhn, sin pokojnega Jožefa, ki se je poročil z Wieltschniggovo hčerko Vilmo. Tako je po sorodstveni poti podjetje prišlo nazaj v roke prvotnih lastnikov. Po smrti g. Wieltschiga je postala dedinja žena Alojzija, ki je imela pravico zastopati podjetje, hčerkama je pripadal samo delež. Ravnateljstvo je prevzel Karel Janžek.</p>
    <p xml:id="pb27.p4" xml:lang="sl">Medtem so v zdravilišču zgradili novo ordinacijo, laboratorij in elektroterapijo, gostom pa so nudili tudi dietno hrano. Leta 1931 so zdraviliške objekte priključili na električno omrežje.</p>
    <p xml:id="pb27.p5" xml:lang="sl">Slika 8: Ljubljanski dom Vir: Kovič, 2001</p>
    <p xml:id="pb27.p6" xml:lang="sl">Lastniki podjetja so si leta 1927 sezidali novo vilo Elmino, danes imenovano Ljubljanski dom. Postavili so še Slatinski dom, na mestu stare lesene polnilnice, g. Janžek pa je sezidal vilo Marijo na robu parka. Leta 1929 so preuredili še Karlov dom. Na drugem koncu parka si je radenska Hranilnica in posojilnica zgradila upravno poslopje, kjer je danes Zdravstveni dom. V letu 1933 so Radenci imeli 706 gostov, med njimi 71 iz tujine in 11217 nočitev. Leta 1932 je umrla Alojzija in podjetje je postalo last hčerke Vilme, ki se je kot vdova leta 1933 poročila z zdravnikom dr. Šarićem.</p>
  </page>
  <page xml:id="pb28" n="28" pdf_url="http://nl.ijs.si/project/kas/pdf/000/kas-1155000.pdf#page=28">
    <p xml:id="pb28.p1" xml:lang="sl">3.1.2. Obdobje največjega razcveta Slika 9: Radenci na začetku 20. stoletja Vir: Kovič, 2001</p>
    <p xml:id="pb28.p2" xml:lang="sl">V času dr. Šarića in njegove žene Vilme so zgradili Novo Terapijo in vilo Olgo, število gostov pa se je povečevalo, saj se je tudi udobje gostov izboljšalo. Njuna skrb je bilo zdravilišče, ki naj bi postalo priznana, strokovno usmerjena ustanova za srčne in ledvične bolnike. Zdravilišče je pridobilo novo vrtnarijo z rastlinjakom, parkirišče za avtomobile, fotografski atelje in trafiko Franca Bračka, brivnico in česalnico. Leta 1938 so povečali Elminino vilo, razkošno opremili kapelico v parku in postavili stekleno pivnico, ki je bila prva v državi. Leta 1933 je Radence obiskalo že 933 gostov, od tega 118 tujcev, leta 1937 pa že 1671 domačih in 589 tujih gostov.</p>
    <p xml:id="pb28.p3" xml:lang="sl">Zdravilišče je imelo veliko novih pridobitev in ležišč. Veliko Terapijo, Malo terapijo, Ljutomerski dom, Radgonski dom, Kapelski dom, Prekmusrki dom, Kavarno in vilo Marijo; skupaj so imeli 287 ležišč.</p>
    <p xml:id="pb28.p4" xml:lang="sl">V času dr. Šarića so uvedli tudi znamenita tri srca, ki še danes predstavljajo Radensko. Leta 1939 sta zakonca Šarić kupila Šmarješke toplice.</p>
    <p xml:id="pb28.p5" xml:lang="sl">Začetek druge svetovne vojne ni prinesel nič dobrega zdraviliški dejavnosti. Tudi v tej vojni so natakali za vojaške potrebe, napolnili pa so več kot šest milijonov steklenic. Omeniti je potrebno, da se je do konca druge svetovne vojne tukaj govorilo samo nemško, vsi lastniki so bili avstrijskega ali nemškega rodu. Dr. Šarić je bil Hrvat, zaradi podpore partizanom je bil umorjen leta 1945 s strani Nemcev. V času vojne so jim vzeli Šmarješke toplice in izumrla je zdraviliška dejavnost v Radencih. Med vojno je prostore zajela nemška vojska za zdravljenje nemških oficirjev. Družba se je preimenovala v Zdravilišče Slatina Radenci d.d. S koncem vojne se je začelo novo obdobje za Radence, saj se je nekoč več desetletja trajajočo družinsko-dinastično obdobje končalo, vzpostavil pa se je novi red in z nacionalizacijo je vse prišlo pod državno last.</p>
  </page>
  <page xml:id="pb29" n="29" pdf_url="http://nl.ijs.si/project/kas/pdf/000/kas-1155000.pdf#page=29">
    <p xml:id="pb29.p1" xml:lang="sl">Zdravilišče je v povojnem času zasedla vojaška oblast, ki je v njem organizirala bazo za repatriacijo. Zdraviliška dejavnost se je začela pozno jeseni leta 1945. Slatinska dejavnost ni prenehala, je pa bila po vojni težka distribucija, saj so bili vse ceste, železnice in mostovi uničeni, tako da so tovor prevažali v kočijah.</p>
    <p xml:id="pb29.p2" xml:lang="sl">Začelo se je težko obdobje za podjetje Radenska in zdravilišče, saj so ju leta 1947 ločili zaradi političnih razlogov. Leta 1960 so ju spet združili. V tem letu se je začela intenzivna gradnja zdravilišča. Zgradili so prvi stanovanjski blok v Radencih, kjer so prebivali "slatinari". V času združevanj in ločevanj podjetij se je uveljavila vsem znana etiketa za Radensko z znamenitimi tremi srci. Začel se je uresničevati tridesetletni načrt, da podjetje Radenska in zdravilišče Radenci postane turistično središče Prlekije in Prekmurja, saj so hoteli povečati kapacitete iz 300 postelj, koliko jih je bilo v tistem času, na 800 ležišč.</p>
    <p xml:id="pb29.p3" xml:lang="sl">Z novo proizvodnjo polnjenja steklenic se je prodaja povečala na 29 milijonov steklenic na leto. Postavljena je bila polnilnica v petanjskem obratu in Boračevi. Začela se je prodaja po celotnem svetu; največ v Italijo, Avstrijo, ZDA, Kanado, Švedsko in Nemčijo in seveda po celotni Jugoslaviji.</p>
    <p xml:id="pb29.p4" xml:lang="sl">Leto 1962 je pomenilo velik jubilej v zgodovini Radencev, saj je Radenska praznovala 80 let delovanja. Ob tem so postavili novi del parka, v katerem je bilo letno kopališče z olimpijskim bazenom, moderna kavarna z barom ter vikend naselje z 20 lesenimi hiškami. Odprta je bila tudi Gostinska šola, ki je imela prve prostore v Pomurskem domu. Omeniti je potrebno, da so dobile v povojnem času vse vile nova, današnja imena.</p>
    <p xml:id="pb29.p5" xml:lang="sl">Za boljšo gostinsko ponudbo so zgradili v gozdičku Zalog domače gostišče Jež, kjer je danes Lovski dom Radenci, ki bo praznoval 50-letnico. Za večjo turistično ponudbo so imeli tudi kočijo, s katero so goste prevažali po Radencih in na Kapelo. Leta 1966 je Radence obiskal tudi predsednik republike Jugoslavije Josip Broz Tito.</p>
    <p xml:id="pb29.p6" xml:lang="sl">Za večje udejstvovanje v športu so leta 1967 zraven zgrajene nove restavracije Vikend zgradili avtomatsko kegljišče, ki še danes obratuje, minigolf v parku in novo telovadnico ob osnovni šoli. Leta 1974 so zgradili trim stezo, 1978 pa teniška igrišča ob hotelu Radin.</p>
    <p xml:id="pb29.p7" xml:lang="sl">Ob stoletnici so začeli graditi hotel Radin, ki je začel obratovati leta 1971, Novo terapijo s pokritim bazenom, ki predstavlja predhodnico Term. Tudi ob tem jubileju jih je obiskal predsednik Jugoslavije Tito. Hotel Radin je bil prvi hotel visoke kategorije v severovzhodni Sloveniji. Ob jubileju so postavili v parku tudi spomenik, ki simbolizira tri srca, naredil ga je kipar Ferenc Kiloly iz Lendave.</p>
    <p xml:id="pb29.p8" xml:lang="sl">Leta 1972 je bilo prodano rekordno število steklenic, 217 milijonov litrov, kar je pomenilo, da je stara proizvodnja premajhna in da je potrebno zgraditi novo. Začeli so graditi novo moderno polnilnico v Boračevi, kjer je tudi danes sedež družbe.</p>
    <p xml:id="pb29.p9" xml:lang="sl">Obdobje 70. let je bilo zelo dobro za družbo, saj se je začela integracija turizma v Pomurju pod okriljem Radenske, leta 1973 sta se združila Zdravilišče Radenska in Moravske toplice.</p>
    <p xml:id="pb29.p10" xml:lang="sl">Leto 1972 velja za začetek novega razvoja turizma v Pomurju.</p>
    <p xml:id="pb29.p11" xml:lang="sl">Nov hotelski kompleks hotel Miral je bil zgrajen leta 1980, naslednje leto, 30. maja 1980, je bil pod okriljem Radenske organiziran prvi mednarodni Maraton treh src v Radencih, z začetkom in ciljem pred hotelom Radin. Med leti 1992 in 2000 je potekal tudi po sosednji Avstriji. Maraton treh src je bil maja 2012 organiziran že dvaintridesetič.</p>
    <p xml:id="pb29.p12" xml:lang="sl">V 80. letih prejšnjega stoletja so v Radencih zgradili dijaški dom, kjer so bivali dijaki iz Gostinske šole, danes imenovane Srednja šola za gostinstvo in turizem Radenci, ki je dobila nove prostore leta 1972/73. Po pripovedovanju domačinov, so bila to najlepša leta Radencev, saj se je poleti odprto kopališče, ki je bilo popolnoma zasedeno, turistov v Radencih in okolici se je trlo (Občina Radenci, 2012; Černjavič, 2012).</p>
  </page>
  <page xml:id="pb30" n="30" pdf_url="http://nl.ijs.si/project/kas/pdf/000/kas-1155000.pdf#page=30">
    <p xml:id="pb30.p1" xml:lang="sl">Tudi glede različnih prireditev je bil kraj zelo poznan, saj je že od leta 1963 gostil Festival sodobne komorne glasbe, edino tovrstno prireditev v Sloveniji; v preteklosti zelo poznano Radensko noč, ki je bila že leta 1968, ki jo je Mladinsko društvo spet oživelo; do različnih športnih dogodkov, ki so se dogajali v občini Radenci (Občina Radenci, 2012; Kovič, 2001; Celjski tednik, 1968).</p>
    <p xml:id="pb30.p2" xml:lang="sl">3.1.3. Obdobje tranzicije, nastanka nove občine in vse do danes</p>
    <p xml:id="pb30.p3" xml:lang="sl">V obdobje tranzicije štejemo čas, ko se je Slovenija osamosvojila, se pravi v začetku 90. let, bolj natančno leta 1991. Odcepitev od Jugoslavije je pomenila velik šok za slovensko gospodarstvo in turizem, saj se je zaprl trg na vzhod oz. v nekdanje republike, v katere je Radenska največ izvažala. Med porabnike radenske mineralne vode in brezalkoholnih pijač danes prištevamo Avstrijo, Italijo, Nemčijo, Švico, Holandijo, Veliko Britanijo, Švedsko, Madžarsko, Češko, Slovaško, Hrvaško, Bosno in Hercegovino, Makedonijo, Ciper, Grčijo, Rusijo, ZDA, Kanado, Avstralijo, Gvinejo, Japonsko, Singapur, Libanon, Kuvajt, Arabske emirate, Kenijo, Ugando, Liberijo… (Kovič, 2001; Občina Radenci, 2012).</p>
    <p xml:id="pb30.p4" xml:lang="sl">Zelo pomemben mejnik v zgodovini občine je ustanovitev le te. To se je zgodilo leta 1994, ko se je občina Radenci odcepila od takratne zelo velike občine Gornja Radgona. Leta 1996 je bil razširjen in posodobljen kopališki del zdravilišča, ki so ga preimenovali v Terme Radenci.</p>
    <p xml:id="pb30.p5" xml:lang="sl">Novi bazeni, savne itn. so pritegnili tudi dnevne turiste, ki so prihajali iz vseh okoliških krajev, saj takrat še ni bilo nobenih tako velikih term v okolici. V obdobju do leta 2005, ko je Laško d.o.o., večinski lastnik Radenske, prodal zdravilišče Skupini Sava, se ni zgodilo nič presenetljivega na turističnem področju. Turizem v občini je začel propadati in Občina Radenci in Zdravilišče sta šla vsak svojo pot. Zelo velik problem pri tem je denacionalizacija oziroma vračanje lastnine nekdanjim lastnikom.</p>
    <p xml:id="pb30.p6" xml:lang="sl">Za turizem danes skrbijo različna turistična društva, Zavod za turizem in Šport Radenci in občina Radenci. O teh bomo govorili v naslednjih poglavjih, na tem mestu pa naj omenim še, da je bila leta 2001 postavljena "preša" na Kapelskem vrhu, ki predstavlja turistično točko za prireditve in izhodiščno točko vinsko turistične ceste in Atilove poti. Istega leta je bila posodobljena Atilova pot preko programa PHARE, naslednje leto pa so odprli vinsko turistično pot (Občina Radenci, 2012).</p>
    <p xml:id="pb30.p7" xml:lang="sl">3.1.3.1. Pomembne osebe v občini Radenci Kajetan Kovič</p>
    <p xml:id="pb30.p8" xml:lang="sl">Slika 10: Kajetan Kovič Vir: TD Radenci, 2012</p>
  </page>
  <page xml:id="pb31" n="31" pdf_url="http://nl.ijs.si/project/kas/pdf/000/kas-1155000.pdf#page=31">
    <p xml:id="pb31.p1" xml:lang="sl">Pesnik in pisatelj, je bil rojen leta 1931 v Mariboru. Svoje otroštvo je preživel v Hrastje Moti.</p>
    <p xml:id="pb31.p2" xml:lang="sl">Po vojni se je s starši preselil v Radence, saj je bil njegov oče ravnatelj osnovne šole, danes je častni član občine Radenci.</p>
    <p xml:id="pb31.p3" xml:lang="sl">Franc Bračko je bil fotograf in eden velikih Radenčanov, ki je Radence in goste predstavljal v slikanih podobah.</p>
    <p xml:id="pb31.p4" xml:lang="sl">Ljudmila Poljanec-Nataša je bila rojena v Brežicah. Bila je pesnica, ki je izdala več pesniških zbirk, avtorica ponarodelih pesmi "Ko so fantje proti vasi šli" in "Tam na vrtni gredi". Živela in poučevala je na Kapeli, kjer je tudi pokopana in kjer stoji njena spominska plošča</p>
    <p xml:id="pb31.p5" xml:lang="sl">Slika 11: Ljudmila Poljanec-Nataša Vir: TD Radenci, 2012</p>
    <p xml:id="pb31.p6" xml:lang="sl">Dr. Jakob Misia je bil rojen leta 1838 v Hrastje Moti, umrl je leta 1902. Bil je prvi slovenski kardinal. Tudi njemu je posvečena spominska plošča na njegovi rojstni hiši.</p>
    <p xml:id="pb31.p7" xml:lang="sl">Leopold Stanek je bil rojen v Boračevi. Je pesnik, avtor publicistične in pripovedne proze, zlasti književnih, gledaliških ter strokovnih člankov.</p>
    <p xml:id="pb31.p8" xml:lang="sl">Andrej Kavčič je bil rojen v Rihtarovcih, bil je ravnatelj mariborske gimnazije in duhovnik.</p>
    <p xml:id="pb31.p9" xml:lang="sl">Feri Horvat, stanujoč v Radencih, je bil dolgoletni direktor Radenske d.d. in tudi predsednik državnega zbora leta 2004.</p>
    <p xml:id="pb31.p10" xml:lang="sl">Janez Drvarič, rojen Radenčan, je bil član jugoslovanske košarkarske ekipe, danes je tehnični direktor mlajše selekcije pri KK Olimpija.</p>
    <p xml:id="pb31.p11" xml:lang="sl">3.1.3.2. Denacionalizacija</p>
    <p xml:id="pb31.p12" xml:lang="sl">Nacionalizacija je podržavljenje proizvajalnih sredstev (tovarn, železnic, rudnikov itd.), ki so pripadala kapitalistom ali velikim zemljiškim lastnikom (Veliki slovar tujk, 2002, str. 771).</p>
    <p xml:id="pb31.p13" xml:lang="sl">Nacionalizacija zemljišč je nenadno prisilno spreminjanje zasebnega lastništva zemljišč v državno lastnino ali, kot v nekdanji Jugoslaviji,v družbeno lastnino (Geografski terminološki slovar, 2005, str. 235). Denacionalizacija je vrnitev nacionaliziranega premoženja prejšnjim lastnikom (Veliki Slovar tujk, 2002, str. 193) ali vračanje podržavljene, podružbljene lastnine v zasebno, kolektivno (Geografski terminološki slovar, 2005, str. 71).</p>
    <p xml:id="pb31.p14" xml:lang="sl">V Sloveniji se je denacionalizacija začela leta 1991, ko se je Slovenija osamosvojila. Istega leta so sprejeli Zakon o denacionalizaciji, ki je bil sprejet z namenom, da se popravijo krivični posegi v premoženje in lastninska razmerja bivših lastnikov, ki so bili storjeni na podlagi predpisov in drugih prisilnih ukrepov državnih organov proti koncu druge svetovne vojne in v določenem času po njenem prenehanju. Z Zakonom o denacionalizaciji je v prvi vrsti predvideno vračanje podržavljenega premoženja bivšim lastnikom v naravi, šele ko to ni mogoče, pa zakon določa, da denacionalizacija obsega plačilo odškodnine v obliki nadomestnega premoženja, vrednostnih papirjev ali v denarju. Za izplačevanje odškodnin v obliki obveznic, kadar so za to izpolnjeni tudi siceršnji pogoji, je v denacionalizacijskih postopkih zavezana Slovenska odškodninska družba, ki je bila (takrat še kot Slovenski odškodninski sklad) ustanovljena z Zakonom o Slovenskem odškodninskem skladu (ZSOS) iz leta 1993."(Slovenska odškodninska družba, citirano 30.10.2012). Zakon je zelo kompleksen, postopek pa zahteven in dolgotrajen, zaradi česar je v občini Radenci denacionalizacija en od največjih problemov.</p>
  </page>
  <page xml:id="pb32" n="32" pdf_url="http://nl.ijs.si/project/kas/pdf/000/kas-1155000.pdf#page=32">
    <p xml:id="pb32.p1" xml:lang="sl">Kot je bilo že omenjeno, so med drugo svetovno vojno in po njej odvzeli premoženje Vilmi in Anteju Šariču. Njuni potomci, ki še živijo, na podlagi Zakona o denacionalizaciji zahtevajo svoje premoženje nazaj. Upravičenec do premoženja je Rudolf Höhn Šarič, ki danes živi v Združenih državah Amerike. Predmet denacionalizacije je 96-odstotni delež takratne Radenske in njenega premoženja. Zahtevek obsega 172 parcel in 45 hektarjev v sedmih katastrskih občinah, največ v občini Radenci. Ta postopek traja že dvajset let. V letu 2011 je Gornjeradgonska upravna enota izdala delno odločbo o vračanju nacionaliziranega premoženja sinu predvojnih lastnikov Radenske Rudolfu Šariču, po kateri mora odškodninski sklad upravičencu za njihovo nekdanje domovanje na naslovu Zgornjem Kocjanu 6 izplačati 140.000 evrov odškodnine. Poleti leta 2012, ko je bila zadnja obravnava o tej temi, so določili, da se zavrne zahtevek Rudolfa Šariča za vračilo 48-odstotnega deleža njegove matere Vilme v odvzetem Zdravilišču Slatina Radenci (Pojbič, 2011; Bakal, 2012).</p>
    <p xml:id="pb32.p2" xml:lang="sl">»Zavrnilno odločbo so na radgonski upravni enoti, ki so ji v tej zadevi pomagali strokovnjaki z upravne enote Celje, utemeljili na avstrijsko - nemški finančni in izravnalni pogodbi iz leta 1962. Po tej pogodbi so imeli vsi pregnanci ali izseljenci z avstrijskim ali nemškim državljanstvom, ki so imeli leta 1960 stalno bivališče v Avstriji, pravico do povračila škode, nastale zaradi dogodkov v drugi svetovni vojni ali zaradi posledic teh dogodkov.</p>
    <p xml:id="pb32.p3" xml:lang="sl">Po našem zakonu o denacionalizaciji pa tisti, ki so jim po vojni na našem ozemlju odvzeli premoženje in so imeli možnost za pridobitev odškodnine od katerekoli države na podlagi mednarodnih pogodb, sporazumov ali nacionalnih zakonov, niso upravičeni do denacionalizacije pri nas. Vilma Höhn Šarić je ustrezala obema pogojema za pridobitev odškodnine po finančni in izravnalni pogodbi v Avstriji, saj je bila avstrijska državljanka in je imela leta 1960 stalno bivališče v Avstriji.</p>
    <p xml:id="pb32.p4" xml:lang="sl">Po trditvah pravnih zastopnikov Rudolfa Höhna Šarića, Pavle Sladič Zemljak in Jorga Sladiča, pa je bilo mogoče po avstrijskem izvedbenem zakonu, sprejetem ob podpisu izravnalne pogodbe, dobiti le odškodnino za uničene ali odvzete gospodinjske predmete, pohištvo in sredstva za opravljanje poklica in še to samo za upravičence, ki v letu 1955 niso imeli več kot 72.000 avstrijskih šilingov prihodka. Po njunem zatrjevanju to torej ni moglo biti pravo nadomestilo za odvzeto zdravilišče in polnilnico slatine, pa tudi do tega naj Vilma Šarić ne bi bila upravičena, saj naj bi imela previsoke dohodke.</p>
    <p xml:id="pb32.p5" xml:lang="sl">Toda na upravni enoti so ugotovili, da je bil v Avstriji leta 1976 sprejet še en zakon, ki je omogočal izplačilo enkratne pomoči vsem, ki so utrpeli kakršnokoli škodo zaradi dogodkov, povezanih z drugo svetovno vojno in da bi načeloma vsaj po tem zakonu Vilma Šarić lahko dobila odškodnino, zato so odločili negativno.« (Pojbič, 2012).</p>
  </page>
  <page xml:id="pb33" n="33" pdf_url="http://nl.ijs.si/project/kas/pdf/000/kas-1155000.pdf#page=33">
    <p xml:id="pb33.p1" xml:lang="sl">Po zakonu občina Radenci in Zdravilišče Radenci ne smejo posegati v lastnino, ki je predmet spora. Zaradi tega v neposredni bližini Zdravilišča propadajo stavbe, ki so bile nekoč v lasti Šarićevih ali pa so postavljene na zemljiščih, ki so bili v njihovi lasti. V lasti občine je del parka, drugi del je v lasti Zdravilišča. Zaradi denacionalizacije pa celotni del parka v Radencih propada. Po zakonu sicer lahko urejajo okolico, če je ta nevarna za obiskovalce, tako da lahko občina Radenci vsaj čisti in ureja park, ki je bil nekoč simbol Radencev, da ne bi popolnoma propadel.</p>
    <p xml:id="pb33.p2" xml:lang="sl">Slika 12: Radenski park poleti 2012 in jeseni 2012 Avtorica: Černjavič M., 2012</p>
    <p xml:id="pb33.p3" xml:lang="sl">Podobna usoda kot park je doletela znamenite vile in druge objekte. Nekoč ponos Zdravilišča Radenci, danes njegova sramota. Objekti propadajo, nekatere so morali porušiti, drugi so nevarni za obiskovalce parka. Vse stavbe v parku in sam park so spomeniško zaščiteni, kar predstavlja tudi velik problem pri obnovi stavb.</p>
    <p xml:id="pb33.p4" xml:lang="sl">Slika 13: Kapelski dom Avtorica: Černjavič M., 2012 Slika 14: Slatinski dom Avtorica: Černjavič M., 2012 Slika 15: Ljubljanski dom Avtorica: Černjavič M., 2012 Slika 16: Znameniti paviljon v parku Avtorica: Černjavič M., 2012</p>
  </page>
  <page xml:id="pb34" n="34" pdf_url="http://nl.ijs.si/project/kas/pdf/000/kas-1155000.pdf#page=34"/>
  <page xml:id="pb35" n="35" pdf_url="http://nl.ijs.si/project/kas/pdf/000/kas-1155000.pdf#page=35">
    <p xml:id="pb35.p1" xml:lang="sl">Slika 17: Prvo teniško igrišče na tem delu Slovenije, ki danes propada Avtorica: Černjavič M., 2012 Slika 18: Prekmurski dom Avtorica: Černjavič M., 2012</p>
  </page>
  <page xml:id="pb36" n="36" pdf_url="http://nl.ijs.si/project/kas/pdf/000/kas-1155000.pdf#page=36">
    <p xml:id="pb36.p1" xml:lang="sl">Slika 19: Nekdanja Marijina vila, od leta 1979 Muzej Radenske, danes ne obratuje več</p>
    <p xml:id="pb36.p2" xml:lang="sl">Avtorica: Černjavič M., 2012</p>
    <p xml:id="pb36.p3" xml:lang="sl">Slika 20: Igrišče za mini golf igrišče, ki je zapuščeno</p>
    <p xml:id="pb36.p4" xml:lang="sl">Avtorica: Černjavič M., 2012</p>
    <p xml:id="pb36.p5" xml:lang="sl">Slika 21: Zapuščeno letno kopališče v Radencih</p>
    <p xml:id="pb36.p6" xml:lang="sl">Avtorica: Černjavič M., 2012</p>
  </page>
  <page xml:id="pb37" n="37" pdf_url="http://nl.ijs.si/project/kas/pdf/000/kas-1155000.pdf#page=37">
    <p xml:id="pb37.p1" xml:lang="sl">Slika 22: Znamenita Kavarna v Radenskem parku nekoč in igrišče za otroke danes Vir: Radenci nekoč, 2012</p>
    <p xml:id="pb37.p2" xml:lang="sl">Vir: Černjavič M., 2012</p>
    <p xml:id="pb37.p3" xml:lang="sl">3.2. Današnje stanje glede turizma v občini Radenci</p>
    <p xml:id="pb37.p4" xml:lang="sl">Različna društva v občini Radenci skušajo povrniti nekdanji sloves turizma v občini. Tako dobre turistične ponudbe, toliko gostov in toliko prireditev, kot so jih imeli v zlatih časih, se pravi v 60-80. letih prejšnjega stoletja, bo težko nadomestiti. Se pa različna društva in Občina trudijo in jim delno uspeva. Med pomanjkljivosti na področju turizma sodi, da Občinska uprava občine Radenci ni pripravila načrtov razvoja turizma, denacionalizacija in da Zdravilišče Radenci nima interesa vlagati v dobrobit celotne občine, ampak teži samo k dobri ponudbi Zdravilišča. V naslednjih poglavjih bodo predstavljene turistične ustanove v občini Radenci, ki se trudijo, da bi izboljšali turistično ponudbo občine za pridobitev čim več turistov iz bližnje okolice in celotne Slovenije.</p>
  </page>
  <page xml:id="pb38" n="38" pdf_url="http://nl.ijs.si/project/kas/pdf/000/kas-1155000.pdf#page=38">
    <p xml:id="pb38.p1" xml:lang="sl">3.2.1. Statistični podatki o turizmu v občini Radenci</p>
    <p xml:id="pb38.p2" xml:lang="sl">Za opis trenutnega stanja je potrebno navesti uradne statistične podatke, ki sem jih povzela iz Statističnega urada Republike Slovenije. V občini Radenci turisti bivajo v hotelih Zdravilišča Radenci, v apartmajih Vila Anna in AD, v Mladinskem domu Plavček in sobah Kupljen (Občina Radenci, 2012). Zdravilišče Radenci je imelo v svojo ponudbo vključene tri hotele, Hotel Miral, Hotel Radin in hotel Terapijo. Leta 2011, ko so posodobili svojo ponudbo in preuredili hotel Terapijo, so spremenili imena hotelov. Danes je v ponudbi samo hotel Radin z 291 sobami in hotel Izvir s 128 sobami, oba pa sta kategorije s 4 zvezdicami. Kot prikazuje grafikon, je v Radencih skupaj 493 sob, ki imajo skupaj 859 ležišč. Največji odstotek sob (87%) in posledično ležišč pripada Zdravilišču Radenci. V Zdravilišču Radenci imajo v treh hotelih skupaj 428 sob in 669 ležišč.</p>
    <p xml:id="pb38.p3" xml:lang="sl">Grafikon 8: Število nastanitvenih objektov v občini Radenci Vir: Statistični urad …, 2012</p>
    <p xml:id="pb38.p4" xml:lang="sl">Število turistov, ki je obiskalo občino Radenci od leta 2008 počasi narašča. Opazna je vedno večja razlika med domačimi turisti in tujimi, katerih je vsako leto malo več. Tudi število nočitev v občini Radenci se je povečalo. Število domačih gostov je približno enako, povečalo pa se je število tujih turistov. Opazen je majhen padec v letu 2010, kar lahko pripisujemo svetovni krizi. Ti podatki so prikazani na spodnjih dveh grafikonih. Največ tujcev, ki obišče občino, prihaja iz Avstrije, Nemčije, Italije, Češke, Hrvaške, Srbije, Ukrajine in Rusije, kar prikazuje tudi tabela (Priloga 3). V zadnjih letih se tudi povečuje število Rusov, ki so postali v letu 2012 skoraj najštevilčnejši gosti. V povprečju so turisti ostali v občini Radenci 3,9 dni.</p>
    <p xml:id="pb38.p5" xml:lang="sl">Največji odstotek turistov pripada Zdravilišču Radenci. Turistov, ki bivajo v apartmajih ali sobah, je samo 2,85 % (Statistični urad…, 2012).</p>
  </page>
  <page xml:id="pb39" n="39" pdf_url="http://nl.ijs.si/project/kas/pdf/000/kas-1155000.pdf#page=39">
    <p xml:id="pb39.p1" xml:lang="sl">Grafikon 9: Prihodi turistov v občini Radenci med leti 2008 in 2011 Vir: Statistični urad …, 2012</p>
    <p xml:id="pb39.p2" xml:lang="sl">Grafikon 10: Število nočitev v občini Radenci med leti 2008 in 2011 Vir: Statistični urad …, 2012</p>
    <p xml:id="pb39.p3" xml:lang="sl">Spodnji grafikon prikazuje število prihodov turistov v občino Radenci po mesecih med leti 2008 in 2012 (do meseca avgusta). Opazi se malo večji višek v mesecu avgustu in marcu, kar lahko pripišemo k času počitnic ali praznikov. Je pa opazen majhen nižek junija, julija in septembra, ko so bolj popularni morski kraji, pozimi pa majhen višek, ko več ljudi obišče različna zdravilišča v Sloveniji.</p>
  </page>
  <page xml:id="pb40" n="40" pdf_url="http://nl.ijs.si/project/kas/pdf/000/kas-1155000.pdf#page=40">
    <p xml:id="pb40.p1" xml:lang="sl">Grafikon 11: Prihodi turistov v občini Radenci po mesecih med leti 2008 in 2012 Vir: Statistični urad…, 2012 3.2.2. Prireditve v občini Radenci</p>
    <p xml:id="pb40.p2" xml:lang="sl">V tem poglavju bodo predstavljene prireditve in znamenitosti v občini Radenci. Prireditve v organizaciji turističnih društev in Zavoda za turizem in šport bodo predstavljene v kasnejših poglavjih.</p>
    <p xml:id="pb40.p3" xml:lang="en">Maraton treh src</p>
    <p xml:id="pb40.p4" xml:lang="sl">Največja prireditev v občini Radenci je znameniti, letos že 32., MARATON TREH SRC. Kot že omenjeno, je bil prvi maraton organiziran leta 1980. Organizira ga Športno društvo Radenci v organizaciji z organizacijskim odborom Maratona treh src. Prireditev je vsako leto na tretjo soboto v mesecu maju.</p>
    <p xml:id="pb40.p5" xml:lang="sl">Tekmovanja v okviru maratona so sledeča:</p>
    <p xml:id="pb40.p6" xml:lang="sl">- Maraton Radenska Classic (42,195 km),</p>
    <p xml:id="pb40.p7" xml:lang="sl">-Polmaraton Radenska Light (21,098 km),</p>
    <p xml:id="pb40.p8" xml:lang="sl">-Tek Radenska Naturelle (10 km),</p>
    <p xml:id="pb40.p9" xml:lang="en">-Oazin tek (5,5 km),</p>
    <p xml:id="pb40.p10" xml:lang="sl">-Polmaraton paraplegiki in</p>
    <p xml:id="pb40.p11" xml:lang="sl">-Veveričkin in srčkov tek (tek šolskih in predšolskih otrok).</p>
  </page>
  <page xml:id="pb41" n="41" pdf_url="http://nl.ijs.si/project/kas/pdf/000/kas-1155000.pdf#page=41">
    <p xml:id="pb41.p1" xml:lang="sl">Slika 23: 32. Maraton treh src v Radencih Vir: Siol.net, 2012</p>
    <p xml:id="pb41.p2" xml:lang="sl">V okviru prireditev je poskrbljeno za varnost, jedačo, pijačo in zdravstveno nego, saj organizator v sodelovanju s Slovensko vojsko in policijo, Radensko d.d., Pivovarno Laško d.d., Zdraviliščem Radenci, Občino Radenci, Zavarovalnico Triglav in drugimi poskrbi za bogat program (Maraton treh src, 2012).</p>
    <p xml:id="pb41.p3" xml:lang="sl">Prireditev vsako leto privabi veliko tekačev. V letu 2012 jih je bilo rekordnih 4687, temu pa je botrovalo zelo lepo vreme. Tudi pri najmlajših je bila rekordna udeležba, saj se je Veveričkinega in Srčkovega teka udeležilo kar 1152 otrok iz vse Slovenije. V zadnjem času zelo popularna, letos že tretjič organizirana nordijska hoja privablja vedno več ljudi. Letos se je je udeležilo 105 nordijskih pohodnikov (Maraton treh src, 2012). Prireditev je simbol Radencev, tako, da so tekači tradicionalno vabljeni na ta velik tekaški dogodek.</p>
    <p xml:id="pb41.p4" xml:lang="sl">Kolesarski maraton Tri srca Radenci</p>
    <p xml:id="pb41.p5" xml:lang="sl">Kolesarska sekcija Radenci vsako leto v avgustu organizira rekreativni kolesarski maraton</p>
    <p xml:id="pb41.p6" xml:lang="sl">TRI SRCA RADENCI.</p>
    <p xml:id="pb41.p7" xml:lang="sl">Vsako leto na zadnjo nedeljo v avgustu je organiziran rekreativni kolesarski maraton z začetkom in koncem v gozdu pri Lovskem domu Jež v Boračevi. Sestavljen je iz treh prog različnih dolžin. Mali maraton ima najmanjšo dolžino 28 km in ima 2 vzpona, srednji maraton Tri srca brez mehurčkov je dolg 54 km in ima 4 vzpone, veliki maraton Treh src Radenci je dolg 75 km, kolesarji pa morejo prekolesariti 7 vzponov. Proge potekajo po ozemlju občin Radenci, Gornja Radgona in Sveti Jurij ob Ščavnici. Letos se je maratona udeležilo zelo malo kolesarjev, bilo jih je samo 417, temu pa je botrovala zelo slaba vremenska napoved in slabo vreme na dan kolesarskega maratona (Kolesarska sekcija…., 2012; Obal, 2012).</p>
  </page>
  <page xml:id="pb42" n="42" pdf_url="http://nl.ijs.si/project/kas/pdf/000/kas-1155000.pdf#page=42">
    <p xml:id="pb42.p1" xml:lang="sl">Slika 24: 32. Kolesarski maraton treh src v Radencih Vir:Pomurec.com,2012 Silvestrovanje na prostem</p>
    <p xml:id="pb42.p2" xml:lang="sl">Od leta 2000 dalje vsako leto na Avtobusni postaji Radenci občina Radenci organizira Silvestrovanje na prostem. Poskrbljeno je tudi za hrano, pijačo in ognjemet. Te prireditve se udeleži vedno manj občanov, saj je velika konkurenca v drugih občinah, ki tudi organizirajo velika Silvestrovanja na prostem.</p>
    <p xml:id="pb42.p3" xml:lang="sl">3.2.3. Znamenitosti v občini Radenci 3.2.3.1. Vrelci mineralne vode</p>
    <p xml:id="pb42.p4" xml:lang="sl">Na območju Radencev je veliko vrelcev, kjer še danes črpajo znamenito mineralno vodo Radensko. Večina vrelcev je na ravninskem delu. V preteklosti so bili vsi izviri urejeni in obdelani v obliki kvadratne kašte iz kamna ali hrastovega lesa, tako, da so ljudje lahko tam zajemali slatino. V novejšem času so vrelce uredili tako, da mineralna voda priteka iz vrelca po ceveh; nekatere so speljane do polnilnice v Boračevi. Vse o vrelcih je opisano v brošuri Med vrelci življenja, po njej sem povzela vse kar piše v poglavju o vrelcih.</p>
    <p xml:id="pb42.p5" xml:lang="sl">Zdravilni vrelec</p>
    <p xml:id="pb42.p6" xml:lang="sl">Je največja znamenitost občine Radenci, postavljen je tik ob Zdravilišču Radenci. Zgrajen je bil že leta 1893. Poseben je zato, ker je iz njega pritekla prva naravna mineralna voda z imenom Radeiner Sauerbrunn.</p>
    <p xml:id="pb42.p7" xml:lang="sl">Petanjski vrelec</p>
    <p xml:id="pb42.p8" xml:lang="sl">Leži tik ob Muri, ob Petanjskem mostu. Višek naravne mineralne vode se izliva v reko Muro.</p>
    <p xml:id="pb42.p9" xml:lang="sl">Vodo iz tega vrelca uporabljajo v Zdravilišču Radenci za znamenito mineralno kopel.</p>
  </page>
  <page xml:id="pb43" n="43" pdf_url="http://nl.ijs.si/project/kas/pdf/000/kas-1155000.pdf#page=43">
    <p xml:id="pb43.p1" xml:lang="sl">Železni vrelec</p>
    <p xml:id="pb43.p2" xml:lang="sl">Ime je dobil zaradi visoke vsebnosti železa. Nahaja se ob strnjenem naselju, posebnost pa je, da ga domačini lahko uporabljajo za svoje potrebe. Vrelec je znan po močni koncentraciji ogljikovega dioksida, zaradi česar je gibanje v njegovi bližini omejeno.</p>
    <p xml:id="pb43.p3" xml:lang="sl">Šratovski vrelec</p>
    <p xml:id="pb43.p4" xml:lang="sl">Je popolnoma naravni izvir mineralne vode, je v naselju Šratovci.</p>
    <p xml:id="pb43.p5" xml:lang="sl">Ožekov in Zemljičev vrelec</p>
    <p xml:id="pb43.p6" xml:lang="sl">Se nahajata v Boračevi in v bližini potoka. Zemljičev vrelec na Slatinski cesti je v kleti oziroma pritličju stanovanjske stavbe.</p>
    <p xml:id="pb43.p7" xml:lang="sl">Vrelec pri cerkvi</p>
    <p xml:id="pb43.p8" xml:lang="sl">Je zadnji vrelec po poti Med vrelci življenja, v njem se vidi, kako mineralna voda prihaja na površje.</p>
    <p xml:id="pb43.p9" xml:lang="sl">3.2.3.2. Cerkve in kapelice Cerkev Marije Magdalene na Kapeli</p>
    <p xml:id="pb43.p10" xml:lang="sl">Cerkev Marije Magdalene je bila zgrajena leta 1823. Zgradili so jo na mestu, kjer je prej stala kapelica, po kateri je kraj dobil ime. Cerkev je zgradil Mihael Mareck. Oprema cerkve je sočasna z nastankom cerkve, deloma je nastala sredi in v drugi polovici 19. stoletja. Oprema je bogata, predvsem sakralno posodje (Kapelski vrh, 2012).</p>
    <p xml:id="pb43.p11" xml:lang="sl">Cerkev Cirila in Metoda v Radencih</p>
    <p xml:id="pb43.p12" xml:lang="sl">Zgrajena je bila leta 1986, posvečena pa leta 1987. Sodobna arhitektura cerkve vedno znova pritegne pogled mimoidočih in je odprta za oglede vse dni v tednu. V njej so tudi znamenite božične jaslice, ki pritegnejo veliko obiskovalcev (Radenci, 2012).</p>
    <p xml:id="pb43.p13" xml:lang="sl">Kapelica Sv. Ane</p>
    <p xml:id="pb43.p14" xml:lang="sl">Je postavljena v parku v Radencih, zgrajena je bila leta 1895. Je večja neogotska kapela s prečno ladjo, ki jo je dala postaviti vdova dr. Romana Henna. Na žalost je zadnje večje neurje uničilo streho in okna. Streho so popravili. Kapelice od takrat ni več moč pogledati od znotraj (Radenci, 2012).</p>
    <p xml:id="pb43.p15" xml:lang="sl">3.2.3.3. Okrogla vinska klet na Kapeli</p>
    <p xml:id="pb43.p16" xml:lang="sl">Leta 1921 so na Kapeli, danes Kapelskem vrhu, ustanovili Vinogradniško družbo, danes imenovano Kapela d.d. V letu 2011 je ta družba praznovala že 90 let. Zaradi pomanjkanja prostora so leta 1959 zgradili prvo okroglo vinsko klet v Sloveniji, ki je vključevala najsodobnejša dognanja kletarjenja in je danes zanimiva turistična točka. Sestavljena je iz dveh etaž, v katerih je 105 velikih hrastovih sodov. Celotna je pod zemljo, temperatura v njej je vedno okrog 10 °C, zaradi česar v njej uspevajo tako vrhunska vina. V vinogradih rastejo zelo prestižne sorte grozdja, kot so Traminec, Renski rizling, Chardonnay, Sauvignon, Beli Pinot, Rizvanec, Laški rizling in Šipon. Na kapelskih rastiščih rasteta tudi Modra Frankinja in Modri Pinot, ki sta vrhunski rdeči vini. Kralj Kapelske kleti je Traminec, ki je bil nagrajen z zlatimi medaljami na različnih tekmovanjih (Kapela d.d., 2011; Kapelski vrh 2012).</p>
  </page>
  <page xml:id="pb44" n="44" pdf_url="http://nl.ijs.si/project/kas/pdf/000/kas-1155000.pdf#page=44">
    <p xml:id="pb44.p1" xml:lang="sl">3.2.3.4. Atila Atilova legenda</p>
    <p xml:id="pb44.p2" xml:lang="sl">Legenda pravi, da je čez te kraje potoval kralj Atila, ki se je ustavil na Kapeli. Tukajšnja pokrajina ga je tako očarala, da je dal sezidati grajsko trdnjavo z zakladnico, ki je bila obdana s trojnim obzidjem. Danes ni več sledu tega gradu, po pripovedih domačinov bi naj bila cerkev Marije Magdalene zgrajena iz ruševin tega gradu (Atilova pot, 2012; Atilova pot 2003).</p>
    <p xml:id="pb44.p3" xml:lang="sl">Atilova pot</p>
    <p xml:id="pb44.p4" xml:lang="sl">Je pohodniška pot po poteh kralja Atile. Začetek poti je pri TIC-u v Radencih, pot pa se nadaljuje preko strmca do vinogradniške hiše. Pot pohodniki nadaljujejo mimo cerkve Marije Magdalene vse do kraja, kjer bi naj stal grad kralja Atile. Tam lahko tudi poiščejo njegov zaklad. Pot se nadaljuje po gozdu do vinotoča Belak, kjer se pot zaključi (Atilova pot, 2012; Atilova pot 2003).</p>
    <p xml:id="pb44.p5" xml:lang="sl">3.2.3.5. Vinogradniška hiša, preša in klopotec</p>
    <p xml:id="pb44.p6" xml:lang="sl">Vse tri znamenitosti so postavljene na turistični točki na Kapeli (Paričjak). Vinogradniška hiša je stavba, v kateri je danes TIC Kapela in degustacijska dvorana vina Vinogradniškega društva Kapela. Kot se za te kraje spodobi, ima vsak vinogradnik doma "prešo" ali stiskalnico grozdja. Za prikaz starodavne preše so postavili staro obnovljeno prešo. Postavljena je na vznožju turistične točke, ob njej pa stoji 6100-litrski sod za vino. Tudi na tem prizorišču je postavljen pravi štajerski klopotec, ki odganja ptiče iz vinogradov (Kapelski vrh, 2012).</p>
    <p xml:id="pb44.p7" xml:lang="sl">3.2.3.6. Sikalu ZOO</p>
    <p xml:id="pb44.p8" xml:lang="sl">Je nekakšen živalski vrt v Boračevi. Odprt je poleti in v času božiča, ko so tam postavljene božične jaslice z pravimi živalmi.</p>
    <p xml:id="pb44.p9" xml:lang="sl">3.2.3.7. Kužna in druga znamenja</p>
    <p xml:id="pb44.p10" xml:lang="sl">Po celotni občini je veliko kužnih znamenj, ki nas spominjajo na čase, ko je kuga morila po naših koncih in celotni Evropi.</p>
    <p xml:id="pb44.p11" xml:lang="sl">3.2.4. Predstavitev Zavoda za turizem in Šport</p>
    <p xml:id="pb44.p12" xml:lang="sl">Javni zavod Zavod za turizem in šport Radenci je bil ustanovljen na 12. redni seji Občinskega sveta občine Radenci dne 18.3.2004. Z odlokom je Občina Radenci kot ustanovitelj "ustanovila javni zavod za izvajanje občinskega programa turizma in športa, ki je usklajen z nacionalnima programoma za turizem in šport, za upravljanje, urejanje in vzdrževanje turističnih in športnih objektov v občini Radenci ter za opravljanje administrativnih, strokovnih, organizacijskih, tehničnih in drugih del na področju turizma in športa na območju občine Radenci. Pravice in obveznosti ustanovitelja izvršuje Občinski svet Občine Radenci." (Občinski svet občine Radenci, 2004, str. 1). V nadaljevanju bo za Zavod za turizem in šport Radenci uporabljena krajšava ZTŠ Radenci.</p>
  </page>
  <page xml:id="pb45" n="45" pdf_url="http://nl.ijs.si/project/kas/pdf/000/kas-1155000.pdf#page=45">
    <p xml:id="pb45.p1" xml:lang="sl">Direktorica ZTŠ Radenci je gospa Sonja Kreslin za mandat 1.4.2010 - 31.3.2014, na zavodu pa je skupaj zaposlenih 6 delavcev (poleg direktorice še dva turistična informatorja, vzdrževalec športnih objektov, čistilka in računovodkinja (Kreslin, 2012).</p>
    <p xml:id="pb45.p2" xml:lang="sl">Vizija ZTŠ Radenci je "sooblikovanje turistične ponudbe, ki bo temeljila na tradiciji, strokovnosti in sledila potrebam turističnega trga; ki bo kakovostna in privlačna za vse, ki želijo svoj prosti čas izkoristiti za počitniška potepanja, športne aktivnosti..., ali jih drugi interesi, želje in motivi vodijo v naš kraj" (ZTŠ Radenci, citirano 15.10.2012).</p>
    <p xml:id="pb45.p3" xml:lang="sl">Cilji so "aktivno vključevanje v sooblikuje turistično ponudbe (!), povezovanje in združevanje interesov vseh segmentov domače javnosti, tudi tistih, ki niso neposredno vključeni v turistično dejavnost, vzpodbujanje zavedanja, da je turizem dejavnost, ki poleg ekonomskih koristi prinaša tudi prepoznavnost, ohranja identiteto in vpliva tudi na kvaliteto življenja lokalnega prebivalstva, vključevanje v vse aktivnosti, ki so vezane na varovanje okolja in urejenost krajev na območju celotne občine, na področju športa pa skrb za spodbujanje razvoja športnih aktivnosti in urejanje športne infrastrukture" (Zavod za turizem in šport Radenci, 2012).</p>
    <p xml:id="pb45.p4" xml:lang="sl">Javni interes ZTŠ Radenci je oblikovanje celovite turistične podobe, informiranje obiskovalcev v okviru Turistične pisarne, promocija turistične ponudbe na območju občine Radenci, vključevanje aktivnosti turističnih društev in spodbujanje razvoja turistične infrastrukture na območju občine Radenci (Kreslin, 2012).</p>
    <p xml:id="pb45.p5" xml:lang="sl">Za doseganje zaželenih ciljev se povezujejo tudi s sosednjimi občinami in sosednjimi državami, zaradi česar so vključeni tudi v različne programe in projekte.</p>
    <p xml:id="pb45.p6" xml:lang="sl">5 poštnih kočij</p>
    <p xml:id="pb45.p7" xml:lang="sl">Vključujejo se tudi v mednarodne projekte, med katerimi je program "5 poštnih kočij" v sodelovanju s tremi slovenskimi in 4 madžarskimi partnerji. To je območni, inovativni, turistični razvojni program. Je program čezmejnega sodelovanja med Slovenijo in Madžarsko med leti 2007-2013. Čas izvajanja projekta je med 1. oktobrom 2011 in 30. septembrom 2014.</p>
    <p xml:id="pb45.p8" xml:lang="sl">Prednostna naloga projekta je povečanje privlačnosti območja sodelovanja. Vodilni partner projekta je Občina Nagyrécse/Nagyrécse Község Önkormányzata v bližini mesta Ngykanisza na Madžarskem. Partnerstvo na madžarski strani sestavljajo še občina Magyarszerdahely, Univerza Pannon, in občina Kerkaszentkirály. Na slovenski strani so partnerji projekta TIC Moravske Toplice, Zavod za turizem Dobrovnik, Zavod za turizem in šport Radenci in Prleška razvojna agencija Ljutomer.</p>
    <p xml:id="pb45.p9" xml:lang="sl">"Projekt se je pričel izvajati oktobra 2011. Izvajanje bo trajalo tri leta (do septembra 2014).</p>
    <p xml:id="pb45.p10" xml:lang="sl">Skupna vrednost projekta »5 poštnih kočij« znaša 1.057.021,77 EUR, od tega je zagotovljeno sofinanciranje s strani Evropske unije - sredstva Evropskega sklada za regionalni razvoj v višini 85%."</p>
    <p xml:id="pb45.p11" xml:lang="sl">"Glavni cilji projekta so nadaljnji razvoji lokalnih skupnosti na obmejnem prostoru na osnovi koncepta trajnostnega razvoja turizma čezmejnega podeželskega prostora, prispevek k povečanju konkurenčnosti čezmejne destinacije na turističnem trgu in valorizacija potencialnih naravnih in kulturnih atrakcij podeželja v obmejnem prostoru ter vključitev v turistično ponudbo čezmejne regije."( ZTŠ Radenci, citirano 3.11.2012 ) Glavne aktivnosti, ki se izvajajo v okviru projekta:</p>
  </page>
  <page xml:id="pb46" n="46" pdf_url="http://nl.ijs.si/project/kas/pdf/000/kas-1155000.pdf#page=46">
    <p xml:id="pb46.p1" xml:lang="sl">- obnova prostorov v dvorcu in vzpostavitev Centra za razvoj produktov in inovacij,</p>
    <p xml:id="pb46.p2" xml:lang="sl">- izobraževanja, delavnice, ogledi dobrih praks,</p>
    <p xml:id="pb46.p3" xml:lang="sl">- priprava standardov za nove turistične produkte in programe,</p>
    <p xml:id="pb46.p4" xml:lang="sl">- uvedba kartice »5 poštnih kočij«,</p>
    <p xml:id="pb46.p5" xml:lang="sl">- priprava doživljajskih turističnih produktov – iskanje zakladov, foto safari ipd.</p>
    <p xml:id="pb46.p6" xml:lang="sl">- postavitev počivališč na prostem za pohodniški in konjeniški turizem in spremljajočih vsebin – otroška igrala, prostor za druženja in piknike,</p>
    <p xml:id="pb46.p7" xml:lang="sl">- nabava konjev in kočije,</p>
    <p xml:id="pb46.p8" xml:lang="sl">- postavitev spletne strani,</p>
    <p xml:id="pb46.p9" xml:lang="sl">- izdaja turističnih publikacij in</p>
    <p xml:id="pb46.p10" xml:lang="sl">- promocija.</p>
    <p xml:id="pb46.p11" xml:lang="sl">V občini Radenci bodo tako v treh leti s cca. 5.000 EUR lastnih sredstev pridobili 5 urejenih počivališč (1 z otroškim igralom) v skupni vrednosti 15.000 EUR (v letu 2012), urejen centralni info-prireditveni prostor z opremo v vrednosti 45.000 EUR (v letu 2013), 10 GPS naprav za produkt »Skriti zaklad« z vključenimi šestimi atrakcijami (v letu 2013), nove produkte in promocijski material v več jezikih (ZTŠ Radenci, 2012).</p>
    <p xml:id="pb46.p12" xml:lang="sl">Biking &amp; hiking</p>
    <p xml:id="pb46.p13" xml:lang="sl">V letu 2011 se je ZTŠ Radenci vključil tudi v mednarodni projekt Biking &amp; hiking, ki poteka med Slovenijo in Avstrijo, natančneje med Koroško, Mariborom in Pohorjem, Pomurjem, Spodnjim Podravjem in Avstrijsko Štajersko. Občina Radenci sodeluje z dvema tematskima kolesarskima potema, to sta Pot med vrelci življenja in Pot traminca in s športno rekreacijskima potema Atilova pot in Pot med vrelci življenja. Naslov spletne strani je http://hiking-biking.net/brezmejno-pohajkovanje.aspx (Hiking &amp; Biking, 2012).</p>
    <p xml:id="pb46.p14" xml:lang="sl">V občini Radenci je veliko prireditev. Organizirajo jih občina Radenci, Zavod za turizem in šport Radenci, turistična društva in druga društva. Prireditve v občini Radenci organizira Zavod za turizem in šport Radenci. Teh prireditev je zelo malo (Vaška tržnica ali stojnice in prireditev Radenski špricar).</p>
    <p xml:id="pb46.p15" xml:lang="sl">Vaška tržnica</p>
    <p xml:id="pb46.p16" xml:lang="sl">Je prireditev, ki je vsako jesen. Letos so malo spremenili program prireditve; stojnice z domačimi izdelki so postavljene vsaki petek pred hotelom Radin, v preteklosti so bile postavljene samo en dan v mesecu oktobru.</p>
  </page>
  <page xml:id="pb47" n="47" pdf_url="http://nl.ijs.si/project/kas/pdf/000/kas-1155000.pdf#page=47">
    <p xml:id="pb47.p1" xml:lang="sl">Radenski špricar</p>
    <p xml:id="pb47.p2" xml:lang="sl">Je prireditev, ki jo organizira ZTŠ Radenci v sodelovanju z Zdraviliščem Radenci in Radensko d.d. in je zdaj že tradicionalna. Poteka v restavraciji Park v Radencih. Izbira se najboljši špricar na severovzhodu države. K sodelovanju vedno povabijo najboljša reprezentativna hišna vina največjih vinskih kleti v občini Radenci in okolici. Letos je bilo 7 hišnih vin, ki so jih zmešali z Radensko Classic. V letu 2012 je zmagal špricar z vinom vinogradniško-vinarske kmetije Kolmanič z Rožičkega vrha iz občine Sveti Jurij ob Ščavnici, drugo mesto pa je dosegel Janževec, ki je bil lanski zmagovalec, na tretjem mestu je bil Jeruzalemčan. Po rezultatih je najboljši špricar iz Kapelskih goric (Bakal, 2012).</p>
    <p xml:id="pb47.p3" xml:lang="sl">3.2.5. Predstavitev turističnih društev v občini Radenci 3.2.5.1. Turistično društvo Vrelec Radenci</p>
    <p xml:id="pb47.p4" xml:lang="sl">Turistično društvo Radenci je bilo ustanovljeno leta 1956, natančneje 24. marca, na pobudo g.</p>
    <p xml:id="pb47.p5" xml:lang="sl">Huga Kemerja, tedanjega direktorja Slatine Radenci. Gospod Kemar je bil prvi predsednik društva. Društvo je bilo ustanovljeno z namenom pomagati Slatini Radenci, da bi zdraviliški kraj postal lepši in prijetnejši za domačine in turiste. Simbol društva je veverička, ki jo domačini kličejo "Mukica" in je simbol radenskega parka (Turistično društvo Radenci, 2012).</p>
    <p xml:id="pb47.p6" xml:lang="sl">Slika 25: Simbol TD Radenci Vir: TD Radenci, 2012</p>
    <p xml:id="pb47.p7" xml:lang="sl">Danes je predsednica društva ga. Karmen Žibert Kavčič, organ pa upravljata še dva podpredsednika in člani upravnega in nadzornega odbora (Turistično društvo Radenci, 2012).</p>
    <p xml:id="pb47.p8" xml:lang="sl">Poslanstvo društva je skrb za razvoj turistične infrastrukture v kraju Radenci in njegovi okolici, skrb za obnavljanje in ohranjanje kulturnih spomenikov, za urejanje in vzdrževanje posameznih delov javnih površin. Danes so aktivnosti društva usmerjene v celovit razvoj turizma v občini Radenci. Vključevati želijo čim več občanov in ostalih akterjev v dejavnosti turizma, kar je tudi eden od ciljev strategije razvoja turizma v Sloveniji (Turistično društvo Radenci, 2012; Kuhar, 2012).</p>
    <p xml:id="pb47.p9" xml:lang="sl">Kraj Radenci vsako leto sodeluje na tekmovanju za najbolj urejen kraj. Da so uspešni, dokazujejo tudi nagrade, saj so v 80 letih dobili štiri zlate medalje, zadnjo so dobili leta 2004, ko je kraj dosegel drugo mesto. V ta namen organizirajo tudi vsakoletno čistilno akcijo, ki je spomladi. Skrbijo za urejanje okolja na posameznih javnih površinah na območju celotne občine Radenci (Turistično društvo Radenci, 2012).</p>
  </page>
  <page xml:id="pb48" n="48" pdf_url="http://nl.ijs.si/project/kas/pdf/000/kas-1155000.pdf#page=48">
    <p xml:id="pb48.p1" xml:lang="sl">V 50-letnem delovanju društva so izvedli veliko projektov, med katerimi je bil projekt postavitve vlečnice na Kapeli (ki danes ne obratuje več), sofinanciranje obnove kapelic v celotni občini, postavitev klopi, košev za smeti, ureditev Trim steze ter še mnogo drugih aktivnosti (Kuhar, 2012; Turistično društvo Radenci, 2012).</p>
    <p xml:id="pb48.p2" xml:lang="sl">Prireditve, ki jih prireja turistično društvo Radenci, so Pustovanje, Pomurska salamiada, postavljanje mlaja in kresovanje, Pohod tri srca, Kuhanje kisle štajerske žüpe, Ave grill roštiljada, vaške tržnice in postavitev adventnega venčka v času adventa.</p>
    <p xml:id="pb48.p3" xml:lang="sl">Pomurska salamiada</p>
    <p xml:id="pb48.p4" xml:lang="sl">Je že tradicionalna prireditev v občini Radenci, letos je bila že šestnajsta. V zadnjih letih je postala tudi mednarodna prireditev. Udeležujejo se je ljubitelji salam iz Slovenije, Avstrije, Italije in Madžarske. Prireja jo TD Radenci s sodelovanjem z mesarijo Gomboc iz Šratovcev.</p>
    <p xml:id="pb48.p5" xml:lang="sl">Ljubitelji salam pošljejo veliko vzorcev domačih salam, po navadi jih je več kot 50. Zaključek prireditve je v večnamenski dvorani v Radencih. Pet najbolje uvrščenih na Pomurski salamiadi se udeleži slovenskega finala, ki je bil letos v Sevnici (Muhič, 2012).</p>
    <p xml:id="pb48.p6" xml:lang="sl">Postavitev mlaja in kresovanje</p>
    <p xml:id="pb48.p7" xml:lang="sl">Vsakoletna prireditev postavljanje mlaja in kresovanje se začne 30. aprila, poteka pred domom starejših občanov Radenci Dosorjem kjer povorka krene do spomenika vojni za Slovenijo, kjer postavijo mlaj. S sodelovanjem TD Radenci in Občino Radenci se prireditev udeležijo tudi otroci vrtca Radenci, OŠ Kapela, PeZ DOSOR in Kapelski kvintet. Prireditev se zaključi za hotelom Radin, kjer že tradicionalno prižgejo kres. V preteklosti je bila prireditev pri Lovskem domu v Boračevi. Zaradi (pre)velike udeležbe in velikega ognja je prireditev prestavljena za hotel Radin. 1. maja zjutraj pa Radenčane zbudi budnica Pihalnega orkestra Gornja Radgona (Mauko, 2012).</p>
    <p xml:id="pb48.p8" xml:lang="sl">Pohod Radenska plus</p>
    <p xml:id="pb48.p9" xml:lang="sl">V sodelovanju z Maratonom treh src TD Radenci organizira tradicionalni, letos že 22. Pohod Radenska plus. Nekoč se je pohod imenoval Planinski pohod treh src. Pohod sovpada z Maratonom treh src, ki je vsako leto v Radencih, pred hotelom Radin. Pohoda se vedno udeleži veliko pohodnikov, letos jih je bilo 3100. Začetek pohoda je na prizorišču maratona, v paviljončku v parku, kjer je tudi prva kontrolna točka. Pohod se nadaljuje na Kapelo, kjer je pri vinogradniški hiši naslednja kontrolna točka. Pot pohodniki nadaljujejo skozi Zgornji Kocjan proti Turjancem, kjer jih čaka okrepčilo, nadaljujejo ob reki Muri, pohod pa končajo pri paviljončku v parku v Radencih. Najvišja točka pohoda je pri cerkvi Marije Magdalene na Kapeli, pohod traja največ 4 ure in je primeren za vse starostne skupine (Maraton treh src, 2012).</p>
  </page>
  <page xml:id="pb49" n="49" pdf_url="http://nl.ijs.si/project/kas/pdf/000/kas-1155000.pdf#page=49">
    <p xml:id="pb49.p1" xml:lang="sl">Slika 26: Trasa pohoda Vir: Maraton treh src, 2012 Kuhanje kisle štajerske žüpe</p>
    <p xml:id="pb49.p2" xml:lang="sl">Prireditev poteka v okviru občinskega praznika občine Radenci, ki je to leto praznovala že 16 let obstoja. Že petnajstič so organizirali prireditev, ki je vsako leto v gozdičku pri Lovskem domu Jež v Boračevi. V okviru prireditve je organiziran Pohod med vrelci in Atilova pot v organizaciji TD Kapela in TD Radenci. Tekmovanja se je udeležilo 13 ekip, ki so jih sestavljali glavni kuhar in pomočnik. Vse potrebne sestavine je pripravil organizator, tekmovalci pa si prinesejo svoje skrivnosti. Na tekmovanju ocenjujejo okrasitev delovne mize, čistočo le te in seveda okus in izgled jedi. Na koncu brezplačno razdelijo juho med obiskovalce. Tekmovanja se udeležujejo amaterske in profesionalne ekipe iz Radencev in bližnje okolice. Letos je zmagala amaterska ekipa Župa iz doze (Uroš Mavrič in Nik Gorjak).</p>
    <p xml:id="pb49.p3" xml:lang="sl">Prireditev se zaključi z zdaj že tradicionalno Radensko nočjo, ki jo želi obuditi Mladinsko društvo Vrelec Radenci (Bakal, 2012).</p>
    <p xml:id="pb49.p4" xml:lang="sl">AVE Grill roštiljada</p>
    <p xml:id="pb49.p5" xml:lang="sl">Je kulinarična prireditev, ki jo organizira TD Radenci v sodelovanju s podjetjem Panvita Mir, Gornja Radgona. Ta prireditev poteka meseca julija pri Lovskem domu Jež v Boračevi.</p>
    <p xml:id="pb49.p6" xml:lang="sl">Organizator poskrbi za osnovne sestavine, ekipe, ki jih je 7, pa poskrbijo za roštilj, drva, oglje in vse potrebne pripomočke za peko. V letu 2012 prireditve zaradi slabega vremena ni bilo.</p>
  </page>
  <page xml:id="pb50" n="50" pdf_url="http://nl.ijs.si/project/kas/pdf/000/kas-1155000.pdf#page=50">
    <p xml:id="pb50.p1" xml:lang="sl">Slika 27: Ave grill roštiljada 2011</p>
    <p xml:id="pb50.p2" xml:lang="sl">Vir: Občina Radenci, 2012</p>
    <p xml:id="pb50.p3" xml:lang="sl">3.2.5.2. Turistično društvo Klopotec Kapela</p>
    <p xml:id="pb50.p4" xml:lang="sl">Turistično društvo Klopotec – Kapela je bilo ustanovljeno leta 1996 in vključuje 100 članov.</p>
    <p xml:id="pb50.p5" xml:lang="sl">Njegovo delovanje je usmerjeno na področje turistične ponudbe, ki je zelo raznolika. Težijo k ohranjanju naravne in kulturne dediščine in običajev iz preteklosti. Predsednica društva je Jasna Koren Divjak (Turistično društvo…, 2012).</p>
    <p xml:id="pb50.p6" xml:lang="sl">Prvi veliki projekt, ki ga je društvo oživelo, je bila Atilova pot oziroma oživitev legende o Atili, ki se je med domačini prenašala iz roda v rod. Atilova sprehajalna pot je bila urejena leta 1997, preko projekta Phare pa so leta 2003 uredili Atilovo pot. Nekdanja sprehajalna pot je bila tako razširjena po celotni zdajšnji progi, s koncem in ciljem v Radencih. Vsako leto ob občinskem prazniku je organiziran pohod po Atilovi poti. Društvo vsako leto prireja veliko, zdaj že tradicionalnih, prireditev, npr. različne vaške tržnice ob planinskem pohodu v sklopu Maratona treh src, Praznik traminca in dvig klopotca 15. avgusta, Martinovanje, Martinov pohod, Kostanjev piknik in druge prireditve povezane z vinogradništvom (Turistično društvo…, 2012).</p>
    <p xml:id="pb50.p7" xml:lang="sl">Društvo ima sedež na zanimivi turistični točki, v bližini kužnega znamenja na Kapelskem vrhu, bolj natančno pri "Preši" na Kapeli. Postavili so obnovljeno vinogradniško prešo in leseni vinski sod s prostornino 6100 litrov. Zasadili so tudi nasad vinske trte in leta 2004 posadili potomko najstarejše vinske trte iz Maribora, katere grozdje simbolično trgajo na Kostanjevem pikniku, ki je v mesecu oktobru. Na tem območju so tudi uredili prireditveni prostor, kjer so vse njihove prireditve. Društveno dejavnost med letom popestrijo s predavanji različnih vsebin s področij kulinarike, etnologije, zgodovine, kmetijstva in vrtnarjenja. Člani se udeležujejo meddruštvenih srečanj (Turistično društvo…, 2012).</p>
    <p xml:id="pb50.p8" xml:lang="sl">Cilj Turističnega društva Kapela je zmanjšati število prireditev v njihovem okolišu, ohraniti pa bolj kvalitetne, saj trenutno razpolagajo z zelo majhnim proračunom. Trenutno niso vključeni v noben projekt, zelo pa sodelujejo z Zavodom za turizem in šport Radenci pri projektih Hiking &amp; Biking, pri postavitvi manjkajočih oznak Atilove poti, ob ustanovitvi nove kolesarske poti Pot traminca, ki vodi po Kapelskih goricah, sodelujejo pa tudi pri razvoju različnih turističnih zemljevidov in drugih projektih. V bodoče ne načrtujejo novih prireditev.</p>
    <p xml:id="pb50.p9" xml:lang="sl">Upajo, da zaradi majhnega proračuna ne bo prenehalo delovanje društva (Koren Divjak, 2012).</p>
  </page>
  <page xml:id="pb51" n="51" pdf_url="http://nl.ijs.si/project/kas/pdf/000/kas-1155000.pdf#page=51">
    <p xml:id="pb51.p1" xml:lang="sl">Slika 28: Turistična točka pri "preši" na Kapeli Avtorica: Černjavič M., 2012</p>
    <p xml:id="pb51.p2" xml:lang="sl">Tradicionalne prireditve, ki jih prireja Turistično društvo Klopotec Kapela, so Atilov pohod, Atilova tržnica, Praznik traminca in dvig klopotca, Kostanjev piknik, Martinov pohod, tek in kolesarjenje, Martinovanje.</p>
    <p xml:id="pb51.p3" xml:lang="sl">Atilov pohod</p>
    <p xml:id="pb51.p4" xml:lang="sl">Atilov pohod je tradicionalni pohod TD Klopotec, saj tradicionalno organizirajo pohod ob dnevu žena v marcu in v mesecu juniju ob občinskem prazniku. Poteka po Atilovi poti.</p>
    <p xml:id="pb51.p5" xml:lang="sl">Pohodi so vedno bolj obiskani, v zadnjih letih presegajo občinske meje, zato se povezujejo s TD Majolka iz sosednje občine Gornja Radgona.</p>
    <p xml:id="pb51.p6" xml:lang="sl">Pohod je sestavljen iz dveh poti. Daljša pot se začne pri Gasilskem domu v Orehovcih pod vodstvom TD Majolka, krajša pa se začne pri preši pri turistični točki na Kapeli, pod vodstvom TD Klopotec. Pohod se zaključi v vinotoču Belak, ki je v obnovljeni 400 let stari zidanici, kjer je tudi ena od najstarejši vinskih kleti v občini Radenci.</p>
  </page>
  <page xml:id="pb52" n="52" pdf_url="http://nl.ijs.si/project/kas/pdf/000/kas-1155000.pdf#page=52">
    <p xml:id="pb52.p1" xml:lang="sl">Slika 29: Atilova pot Avtorica Černjavič M. 2012 Atilova tržnica</p>
    <p xml:id="pb52.p2" xml:lang="sl">Organizirana je vsako leto ob največji prireditvi v občini Radenci, ob Maratonu treh src. V sklopu maratona poteka tudi Pohod treh src. Pot vodi skozi Kapelo. Prireditev poteka vsako leto tretjo soboto v maju. Tržnica je postavljena na turistični točki na Kapeli "pri preši".</p>
    <p xml:id="pb52.p3" xml:lang="sl">Osrednji cilj tržnice je ohranjati domače ljudske običaje in ponuditi možnost pokušine pristne domače lokalne hrane in drugih kulinaričnih posebnosti.</p>
    <p xml:id="pb52.p4" xml:lang="sl">Praznik traminca in dvig klopotca</p>
    <p xml:id="pb52.p5" xml:lang="sl">Ta prireditev je vsako leto 15. avgusta na praznik Marijinega vnebovzetja. Praznik Traminca in dvig klopotca predstavlja najlepšo in največjo prireditev, ki je v osrčju Kapelskih goric in jo vsako leto zaznamuje ocenjevanje najboljših tramincev v domeni vinskih vitezov. Hkrati z vinogradniškimi običaji se na prireditvi postavlja štajerski klopotec. S postavitvijo klopotca, ki je prastari štajerski simbol prihajajoče jeseni in trgatve, se simbolično pričenjajo jesenske prireditve, posvečene vinu in trti.</p>
  </page>
  <page xml:id="pb53" n="53" pdf_url="http://nl.ijs.si/project/kas/pdf/000/kas-1155000.pdf#page=53">
    <p xml:id="pb53.p1" xml:lang="sl">Slika 30: Postavljanje klopotca 15.8.2012 Avtorica: Černjavič M., 2012 Kostanjev piknik</p>
    <p xml:id="pb53.p2" xml:lang="sl">Je tradicionalna prireditev, ki je vsako leto v mesecu oktobru. Ob pečenem kostanju ponudijo mošt, možno je poskusiti dobrote iz krušne peči, za prijetno vzdušje pa poskrbijo domači glasbeniki. Ob druženju je poskrbljeno za otroke, saj Društvo prijateljev mladine Radenci poskrbi za številna presenečenja.</p>
    <p xml:id="pb53.p3" xml:lang="sl">Martinov pohod, tek in kolesarjenje</p>
    <p xml:id="pb53.p4" xml:lang="sl">Ta prireditev poteka v sodelovanju s krajem Bratonci in je vsako leto pred Martinovo soboto.</p>
    <p xml:id="pb53.p5" xml:lang="sl">Vsako leto se kraja izmenjujeta glede začetka in konca poti. V letu 2011 je bil začetek pohoda, teka in kolesarjenja v Bratoncih, letos pa je na Kapelskem vrhu. Urejen je tudi avtobusni prevoz. Na koncu je srečanje v vaško-gasilskem domu Bratonci ali "pri preši" na Kapelskem vrhu.</p>
    <p xml:id="pb53.p6" xml:lang="sl">Martinovanje na Kapeli</p>
    <p xml:id="pb53.p7" xml:lang="sl">Tradicionalno prireditev organizirajo TD Klopotec, Društvo vinogradnikov in ljubiteljev vina Kapela in Občina Radenci. Prireditev je potekala na platoju pred prvo okroglo vinsko kletjo v Sloveniji, v letu 2012 pa je prireditev prestavljena na turistično točko na Kapeli.</p>
  </page>
  <page xml:id="pb54" n="54" pdf_url="http://nl.ijs.si/project/kas/pdf/000/kas-1155000.pdf#page=54">
    <p xml:id="pb54.p1" xml:lang="sl">Čas okrog Martinovega je čas, ko se povsod po Sloveniji zaključujejo jesenska dela in ob tem času so obredna slavja v počastitev novemu vinu. Na Martinovo, 11. novembra, se praznuje god sv. Martina, svetnika, ki po legendi spremeni mošt v vino. Vsako leto okrog Martinovega je veliko prireditev v počastitev tega praznika. Nobena izjema ni občina Radenci, natančneje Kapelske gorice, kjer je zelo veliko vinogradnikov in goric.</p>
    <p xml:id="pb54.p2" xml:lang="sl">Celodnevno dogajanje je prepleteno s kulturnim programom, v katerem sodelujejo različna društva, skupine, glasbeniki, humoristi in še veliko drugih. Na prireditev pride veliko turistov iz vse Slovenije. V sklopu prireditve je prikazan "krst mošta", ogled vinogradniške hiše, pokušina vin in ostalih dobrot (Koren Divjak, 2012).</p>
    <p xml:id="pb54.p3" xml:lang="sl">3.2.6. Revitalizacija parka v Radencih</p>
    <p xml:id="pb54.p4" xml:lang="sl">Osrednji projekt v občini Radenci, ki se tudi navezuje na turizem v občini, je revitalizacija parka v Radencih. Revitalizacija oziroma obnova parka je nujna, ker sta ga neurji leta 2008 in leta 2009 uničili. Uničenih je bilo okrog 560 dreves, veliko klopi in streha znamenite kapelice Sv. Ane. Park je bil zgrajen na začetku 19. stoletja po zasnovi Ilse Fischerauer, ki je bila znamenita vrtnarka; po njeni zasnovi je v Sloveniji zasajenih 19 parkov. Znameniti zdraviliški park, ki je praznoval že 130. letnico obstoja, je danes zaradi zgodovinskega pomena zaščiten kot kulturni spomenik, zato mora obnova parka potekati po prvotni zasnovi. Za novi načrt (priloga 2) in obnovo je poskrbela krajinska arhitektka Tanja Simonič. Da se je obnova začela, je dolgo trajalo. Več kot dve leti je park propadal in se utapljal v vodi, ki je ostala še od ujm. Leta 2011 so se Občina Radenci, Zdravilišče Radenci in podjetje Radenska dogovorili, da s skupnimi močmi in z enakimi finančnimi deleži obnovijo park, ki je sicer še vedno v denacionalizacijskem postopku in ga lahko (ne glede na velik finančni vložek) dobijo nazaj dediči Anteja Šarića. Obnova poteka v treh fazah, ob koncu leta 2012 se zaključuje druga faza, delno pa poteka že tretja faza projekta. Prva faza je bila podiranje starih dreves, čiščenje poti in odstranjevanje štorov, ki so ostali od podrtih dreves v neurjih. Že v tej fazi je park delno dobil nazaj svojo staro podobo. Za to fazo so porabili 35.000,00 evrov sredstev.</p>
    <p xml:id="pb54.p5" xml:lang="sl">Sledila je druga faza, v kateri je bil glavni poudarek na pridobivanju predlogov in označbi poti, v tej fazi so tudi izbrali arhitektko in pridobivanje botrov. Odločili so se, da lahko k obnovi parka pomagajo vsi občani občine Radenci in drugi, ki bi želeli pomagati. Tako je vsak, ki prispeva znesek boter in bo napisan na zidu prijateljstva, ki bo stal v parku. Prva faza zbiranja finančnih sredstev je potekala do meseca septembra leta 2012. Ker je zanimanje zelo veliko, akcija zbiranja denarja še traja. S prispevkom se glede na višino prispevka lahko pridobi naziv Zlati boter (250 EUR), Srebrni boter (150 EUR), Bronasti boter (80 EUR) in Zeleni boter (20 EUR). Finančna sredstva se pridobivajo na različnih dobrodelnih prireditvah v občini: Dobrodelni tek v okviru Maraton treh src, različne dražbe, Prvi turistični ples, ki je bil organiziran konec novembra 2012 in druge prireditve. Tretja faza projekta bo sajenje dreves. Ta faza delno že poteka, saj so 22. 6. 2012 v okviru občinskega praznika posadili prva tri drevesa. To je bil velik dogodek za park in za vse občane občine Radenci, saj smo s tem dobili potrditev, da se bo park, ki je bil simbol Radencev, obnovil. V letu 2013 napovedujejo, da bodo posadili več kot 1300 različnih vrst rastlin. Do zdaj je bilo že vloženo okrog 43.232,00 evrov. Do konca meseca novembra je bilo že 38 Zlatih botrov, 40 Srebrnih botrov, 21 Bronastih botrov in 13 Zelenih botrov; lista se dnevno osvežuje. Slogan zbiranja botrstev je Posadimo drevo za lepši in prijaznejši jutri! (Pojbič, 2011, Občina Radenci, 2012) Slika 31: Kapela Sv. Ane po neurju leta 2008 Vir: Škofija Murska Sobota, 2008</p>
  </page>
  <page xml:id="pb55" n="55" pdf_url="http://nl.ijs.si/project/kas/pdf/000/kas-1155000.pdf#page=55">
    <p xml:id="pb55.p1" xml:lang="sl">Zgornja slika nazorno prikaže stanje, v katerem je bil park med leti 2009 in 2011.</p>
    <p xml:id="pb55.p2" xml:lang="sl">Slika 32: Zaraščeni park dve leti pozneje Vir: Ednevnik, 2009</p>
  </page>
  <page xml:id="pb56" n="56" pdf_url="http://nl.ijs.si/project/kas/pdf/000/kas-1155000.pdf#page=56">
    <p xml:id="pb56.p1" xml:lang="sl">Slika 33: Prva faza obnove parka v Radencih Vir: Pojbič, 2011</p>
    <p xml:id="pb56.p2" xml:lang="sl">Slika 34: Tretja faza obnove parka Avtorica: Černjavič, M.,2012 3.3. Analiza ankete</p>
  </page>
  <page xml:id="pb57" n="57" pdf_url="http://nl.ijs.si/project/kas/pdf/000/kas-1155000.pdf#page=57">
    <p xml:id="pb57.p1" xml:lang="sl">Anketa z naslovom Razvoj turizma v občini Radenci je bila narejena z namenom, da se ugotovi, kako so domačini zadovoljni s turistično ponudbo v občini in če poznajo različne prireditve in znamenitosti v občini Radenci. V anketo so bili vključeni samo občani občine Radenci. Anketa je vključena v diplomsko delo, saj so tudi domačini skupaj s turisti uporabniki različne prostočasne infrastrukture. Vloga domačinov pri razvoju turizma je zelo pomembna, saj lahko pri njem aktivno sodelujejo, ali pa mu nasprotujejo, kar nujno vpliva na uspešnost razvojnih prizadevanj na področju turizma. Poleg tega domačini prihajajo v stik z obiskovalci, kar je še dodaten razlog za to, da se upošteva odnos domačinov do turizma.</p>
    <p xml:id="pb57.p2" xml:lang="sl">Domačini pa vendarle nimajo ključne vloge pri razvoju turizma oziroma je njihov vpliv omejen.</p>
    <p xml:id="pb57.p3" xml:lang="sl">Anketa je bila izvedena preko spletne strani MojaAnketa.si, katere povezavo sem posredovala anketirancem preko elektronske pošte in različnih družabnih omrežij. Anketo sem izvedla tudi na domu pri starejših občanih, ki se ne poslužujejo interneta. Hotela sem vključiti čim več različnih starostnih skupin. V anketo je bilo vključenih 69 anketirancev, od tega 20 moških in 49 žensk. Spolna sestava vzorca je torej neustrezna, glede na vsebino vprašanj pa je mogoče domnevati, da to ni pomembneje vplivalo na rezultate. Povprečna starost anketirancev je bila 39,5 let.</p>
    <p xml:id="pb57.p4" xml:lang="sl">Grafikon 12: Število anketirancev po spolu</p>
    <p xml:id="pb57.p5" xml:lang="sl">Glede na podatke lahko sklenem, da večina anketirancev ni zadovoljna s turistično ponudbo v občini Radenci. Na lestvici od 1 do 5, kjer je 1 nisem zadovoljen, 5 pa zelo zadovoljen, so anketiranci odgovorili s povprečno oceno 2,49. Ocena 3 je najpogostejši odgovor.</p>
  </page>
  <page xml:id="pb58" n="58" pdf_url="http://nl.ijs.si/project/kas/pdf/000/kas-1155000.pdf#page=58">
    <p xml:id="pb58.p1" xml:lang="sl">Grafikon 13: Zadovoljstvo s turistično ponudbo v občini Radenci</p>
    <p xml:id="pb58.p2" xml:lang="sl">Na vprašanje, kako so zadovoljni z delovanjem turističnih društev v občini Radenci, pri čemer so bili možni odgovori na lestvici od 1 do 5, kjer je 1 nisem zadovoljen, 5 zelo zadovoljen, so anketiranci odgovorili s povprečno oceno 2,87. Ocena 3 je najpogostejši odgovor.</p>
    <p xml:id="pb58.p3" xml:lang="sl">Grafikon 14: Zadovoljstvo z delovanjem turističnih društev v občini Radenci Glede delovanja Zavoda za turizem in šport Radenci, je večina (59,4%) anketirancev odgovorila, da niso zadovoljni z delovanjem zavoda. Enako število ljudi je odgovorilo, da je upravičeno, da imamo v občini Radenci Zavod za turizem in šport Radenci.</p>
    <p xml:id="pb58.p4" xml:lang="sl">Grafikon 15: Zadovoljstvo z delovanjem Zavoda za turizem in šport Radenci Grafikon 16: Mnenje o obstoju zavoda za turizem in šport Radenci Večina anketirancev (78,3 %) je na vprašanje, če Občina Radenci premalo vlaga v razvoj turizma, odgovorila pritrdilno. Po mnenju anketirancev bi morali največ prispevati k dobri turistični ponudbi in večji prepoznavnosti občine Radenci Občina Radenci, Zavod za turizem in šport Radenci, turistična društva, Zdravilišče Radenci in vsi občani občine Radenci. Vsi ostali možni odgovori so dobili majhen odstotek. Anketiranci se zavedajo, da bi bilo pomembno sodelovanje vseh akterjev.</p>
  </page>
  <page xml:id="pb59" n="59" pdf_url="http://nl.ijs.si/project/kas/pdf/000/kas-1155000.pdf#page=59">
    <p xml:id="pb59.p1" xml:lang="sl">Grafikon 17: Mnenje anketirancev o vlaganju v razvoj turizma v občini Radenci s strani Občine Radenci.</p>
  </page>
  <page xml:id="pb60" n="60" pdf_url="http://nl.ijs.si/project/kas/pdf/000/kas-1155000.pdf#page=60">
    <p xml:id="pb60.p1" xml:lang="sl">Grafikon 18: Akterji, ki bi morali največ prispevati k dobri turistični ponudbi in prepoznavnosti občine Radenci.</p>
    <p xml:id="pb60.p2" xml:lang="sl">Na podlagi ankete izhaja, da se večina anketirancev (65,2%) udeležuje prireditev, ki jih prirejajo različna društva v občini. Presenetil me je kar velik odstotek anketirancev (34,8%), ki se prireditev ne udeležujejo. Z anketo sem hotela prikazati, kako ljudje poznajo prireditve in znamenitosti občine Radenci. Veliko število anketirancev ni znalo našteti vsaj 5 prireditev, ki se odvijajo v občini Radenci, iz česar lahko sklepamo, da niti domačini ne poznajo prireditev, ki se odvijajo v njihovem kraju oziroma občini. Enaki zaključek je pri poznavanju znamenitosti občine Radenci.</p>
    <p xml:id="pb60.p3" xml:lang="sl">Grafikon 19: Obiskovanje prireditev v občini Radenci</p>
    <p xml:id="pb60.p4" xml:lang="sl">Prireditve v občini Radenci, ki so jih anketiranci najbolj pogosto našteli, so Maraton treh src, Kuhanje kisle štajerske žüpe, Praznik traminca in dvig klopotca, Martinovanje, Salamiada, Silvestrovanje na prostem, Kolesarski maraton in prireditev Praznik jeseni (ki je več ni).</p>
    <p xml:id="pb60.p5" xml:lang="sl">Znamenitosti v občini Radenci, ki so jih navedli anketiranci so vrelci, okrogla vinska klet na Kapeli, cerkev Marije Magdalene na Kapeli, cerkev Cirila in Metoda v Radencih, Atila in Atilove poti, park v Radencih, Zdravilišče Radenci/hotel Radin, klopotca na Kapeli in Sikalu ZOO v Boračevi.</p>
  </page>
  <page xml:id="pb61" n="61" pdf_url="http://nl.ijs.si/project/kas/pdf/000/kas-1155000.pdf#page=61">
    <p xml:id="pb61.p1" xml:lang="sl">S pomočjo ankete sem dokazala, da domačini niso zadovoljni s turistično ponudbo in glavnimi akterji v turizmu v občini Radenci. Velika večina anketirancev pozna znamenitosti in prireditve, ki so se odvajale že v preteklosti in imajo neko tradicijo. Novih prireditev se ne udeležujejo in znamenitosti, ki so danes značilne za občino Radenci sploh ne poznajo.</p>
    <p xml:id="pb61.p2" xml:lang="sl">3.4. Perspektiva turizma v občini Radenci</p>
    <p xml:id="pb61.p3" xml:lang="sl">V tem poglavju predstavljam vizijo turizma v občini Radenci s strani Zavoda za turizem in šport Radenci in svoje predloge o izboljšanju turistične ponudbe. Brez finančnih sredstev Občinske Uprave občine Radenci ni mogoče veliko narediti. O viziji turizma v občini Radenci od direktorice občinske uprave občine Radenci gospe Mojce Marovič nisem uspela izvedeti nobenih konkretnih podatkov. Občinska uprava v občini Radenci nima načrtov razvoja turizma v občini. Za turizem v občini skrbi javni zavod Zavod za turizem in šport Radenci, ki ga je občina ustanovila leta 2004 (Marovič, 2012). Vsa vizija razvoja turizma v občini Radenci je torej vizija ZTŠ Radenci (Zavod za turizem…, 2012).</p>
    <p xml:id="pb61.p4" xml:lang="sl">Ker ima vodilno vlogo pri razvoju turizma Zdravilišče Radenci, sem se obrnila tudi na njih.</p>
    <p xml:id="pb61.p5" xml:lang="sl">Tudi pri njih nisem pridobila nobenih informacij glede prihodnosti Zdravilišča Radenci. Se pa Zdravilišče Radenci aktivno vključuje v prireditve, ki jih prirejajo turistična društva, ZTŠ Radenci ali Občina Radenci, saj se veliko prireditev odvija v ali pred hotelom Radin, saj je samo v hotelu Radin kongresna dvorana, ki sprejme veliko število ljudi. Podatke o javnem zavodu ZTŠ Radenci mi je posredovala direktorica tega zavoda gospa Sonja Kreslin, ki je poleg ga. Jasne Divjak edina sodelovala pri pridobivanju informacije glede vizije razvoja turizma v občini Radenci.</p>
    <p xml:id="pb61.p6" xml:lang="sl">3.4.1. Vizija Zavoda za turizem in šport Radenci</p>
    <p xml:id="pb61.p7" xml:lang="sl">Pri oblikovanju vizije razvoja turizma in športa v občini Radenci izhajajo iz koncepta javnozasebnega partnerstva in povezovanja posameznih elementov turistične in športne ponudbe, tematskih skupin turističnih in ostalih ponudnikov za potrebe razvoja inovativnih in atraktivnih turističnih produktov v občini Radenci kot turistični destinaciji. Javno-zasebno partnerstvo turistične destinacije pojmujemo kot skupino ponudnikov, ki nastopa na tržišču samostojno in organizirano v okviru skupne tržne znamke kot podobe prepoznavnega turističnega območja »Dežele treh src«: zdravi in rekreaciji naklonjeni destinaciji v panonski nižini ob reki Muri, z izjemno naravno in kulturno dediščino ter gostoljubnimi domačini (Kreslin, 2012).</p>
    <p xml:id="pb61.p8" xml:lang="sl">Zavod za turizem in šport občine Radenci omogoča, da lahko vsak turist ali manjše skupine turistov zadovoljijo potrebo po spoznavanju naravnih in kulturnih danosti občine, po oddihu, sprostitvi, zdravljenju in učenju zdravega načina življenja, k vsemu temu jim pa pripomore tudi klima. V občini vsak najde prostor za druženje s prijaznimi domačini, zabavo na številnih kulturnih in drugih prireditvah, možnost sproščanja v wellness salonih in aktivne počitnice, rekreacijo in sprostitev ob vrhunskih kapelskih vinih in domači tradicionalni prleški kulinariki. Zavod za turizem in šport, kot priznana neprofitna organizacija, naj bi v prihodnje skupaj z domačini, gosti in investitorji, skrbel za ohranjanje naravne in kulturne dediščine in trajnostni razvoj le te (Kreslin, 2012).</p>
    <p xml:id="pb61.p9" xml:lang="sl">S sloganom »Radenci - destinacija dobrega počutja«, se kaže vizija turizma in športa v občini Radenci.</p>
  </page>
  <page xml:id="pb62" n="62" pdf_url="http://nl.ijs.si/project/kas/pdf/000/kas-1155000.pdf#page=62">
    <p xml:id="pb62.p1" xml:lang="sl">Vizija ZTŠ Radenci je, da bi občina Radenci postala ali ostala prepoznavna doma ter v osrednji in jugovzhodni Evropi, kot izjemna kakovostna turistična destinacija, ki je v skladu s predlagano vizijo slovenskega turizma Meeting point Evrope, prispeva atraktivne, raznolike in kakovostne turistične proizvode za daljše počitnice, krajši, aktivni oddih in sprostitev, spoznavanje starih, tradicionalnih vrednot, kulturnih in naravnih danosti, kulinarične posebnosti, življenje ob Muri in še veliko drugih (Kreslin, 2012).</p>
    <p xml:id="pb62.p2" xml:lang="sl">Zavod, kot krovna organizacija za razvoj in povezovanje športa in turizma v občini Radenci, mora postati ugledna strokovna organizacija, sposobna uresničiti multiplikativne učinke v občini. Zavod bo s trženjem različnih turističnih produktov zagotavljal pretežni del finančnih virov za obstoj in delovanje (Kreslin, 2012).</p>
    <p xml:id="pb62.p3" xml:lang="sl">Vizija turizma v občini Radenci s strani Zavoda za turizem in šport Radenci je namenjena:</p>
    <p xml:id="pb62.p4" xml:lang="sl">-"vzpodbujanju motivov za prihod v turistično destinacijo s strani turistov in izletnikov,</p>
    <p xml:id="pb62.p5" xml:lang="sl">- motiviranju mladih za delo v turizmu in vključevanje v športne aktivnosti ter sodelovanje z Zavodom,</p>
    <p xml:id="pb62.p6" xml:lang="sl">- motiviranju nezaposlenih iz občine Radenci za poklicno preusmeritev in prekvalifikacijo za delo v turizmu in vključevanje v športne aktivnosti,</p>
    <p xml:id="pb62.p7" xml:lang="sl">- motiviranju domačinov za sodelovanje v razvoju turizma in ustvarjanju ugodne klime (vzdušja) kot pomembnega elementa integralne turistične ponudbe,</p>
    <p xml:id="pb62.p8" xml:lang="sl">- motiviranju krajevnih skupnosti za hitrejše urejanje komunalne, športne in druge, s turizmom povezane infrastrukture,</p>
    <p xml:id="pb62.p9" xml:lang="sl">- promociji destinacije za pridobivanje dodatnih naložb in novih investitorjev v skladu z načelom trajnostnega razvoja ipd.,</p>
    <p xml:id="pb62.p10" xml:lang="sl">- vzpodbujanju sodelovanja s sorodnimi organizacijami v sosednjih občinah (destinacijah) ob reki Muri za trajnostni razvoj, upravljanje in trženje širšega območja in</p>
    <p xml:id="pb62.p11" xml:lang="sl">- bogatitvi slovenske turistične ponudbe in sodelovanju z relevantnimi organizacijami na področju športa in turizma v državi" (Kreslin, 2012).</p>
    <p xml:id="pb62.p12" xml:lang="sl">Strateški kvalitativni cilji:</p>
    <p xml:id="pb62.p13" xml:lang="sl">- "Skladno s konceptom trajnostnega razvoja upravljati razvoj turizma občine Radenci kot turistične destinacije,</p>
    <p xml:id="pb62.p14" xml:lang="sl">- optimalno izkoriščati turistične in športne potenciale v okviru turistične destinacije,</p>
    <p xml:id="pb62.p15" xml:lang="sl">- ohranjati oz. povečevati konkurenčne prednosti turizma občine Radenci kot turistične destinacije,</p>
    <p xml:id="pb62.p16" xml:lang="sl">- utrditi podobo občine Radenci kot gostoljubne in izjemno kakovostne turistične destinacije,</p>
    <p xml:id="pb62.p17" xml:lang="sl">- vzpostaviti sistem za uspešno oblikovanje in trženje turističnih in športnih produktov v občini Radenci,</p>
    <p xml:id="pb62.p18" xml:lang="sl">- pomagati pri specializiranju obstoječe zdraviliško-turistične ponudbe in razvijanju nove ponudbe integralnih turističnih produktov v okviru občine Radenci kot turistične destinacije,</p>
    <p xml:id="pb62.p19" xml:lang="sl">- vzpodbujati razvoj infrastrukturne ponudbe za uravnotežen razvoj turizma na podeželju občine Radenci,</p>
    <p xml:id="pb62.p20" xml:lang="sl">- vzpodbujati razvoj kakovostne turistične infrastrukturne ponudbe za zahtevnejše individualne goste v občini Radenci,</p>
    <p xml:id="pb62.p21" xml:lang="sl">- sodelovati pri pospeševanju razvoja podjetništva v turizmu v občini Radenci in</p>
  </page>
  <page xml:id="pb63" n="63" pdf_url="http://nl.ijs.si/project/kas/pdf/000/kas-1155000.pdf#page=63">
    <p xml:id="pb63.p1" xml:lang="sl">- sodelovati pri povečanju vloge znanja v turizmu in pospeševanju razvoja človeških virov v turizmu" (Kreslin, 2012).</p>
    <p xml:id="pb63.p2" xml:lang="sl">Strateški kvantitativni cilji:</p>
    <p xml:id="pb63.p3" xml:lang="sl">- "Povečati prepoznavnost turistične destinacije v nacionalnem prostoru, čezmejno in na izbranih trgih (vsaj 10% letno),</p>
    <p xml:id="pb63.p4" xml:lang="sl">- povečati obseg turističnega prometa v turistični destinaciji (porast števila domačih in tujih turistov in izletnikov po poprečni letni stopnji vsaj 5%, porast prenočitev domačih in tujih gostov po poprečni letni stopnji vsaj 4%) in</p>
    <p xml:id="pb63.p5" xml:lang="sl">- povečati obseg dnevne turistične potrošnje turistov za vsaj 10% letno" (Kreslin, 2012).</p>
    <p xml:id="pb63.p6" xml:lang="sl">Upam, da se bodo vsi cilji in vizije, ki jih ima Zavod za turizem in šport Radenci, uresničili.</p>
    <p xml:id="pb63.p7" xml:lang="sl">Prihaja namreč do velikih trenj med Občinsko upravo občine Radenci in Zavodom za turizem in šport Radenci. Na nekaterih sejah Občinskega sveta, ki so bile javno predvajane na lokalni televiziji, je bilo moč zaznati težnjo po ukinitvi javnega zavoda, konkretnih podatkov o tem pa od direktorice občinske uprave Mojce Marovič nisem pridobila.</p>
    <p xml:id="pb63.p8" xml:lang="sl">3.4.2. Predlogi in pripombe o stanju turizma v občini Radenci</p>
    <p xml:id="pb63.p9" xml:lang="sl">Zavod za turizem in šport Radenci je v letu 2012 naredil dolgo pričakovano turistično karto za kraj Radenci in občino Radenci, ki turistom ni dostopna. Zasledila sem jo samo v Zdravilišču Radin, na njihovi informacijski točki, drugje pa ne. Smotrno bi bilo, da bi bila dostopna vsem turistom, ki pridejo v občino Radenci, vsaj na TICu v Radencih in na Kapeli. Slabost je tudi slab odpiralni čas informacijskih točk, saj večina turistov, ki niso hotelski gosti, obišče občino Radenci čez vikend, ko so te točke zaprte. Pomembno je upoštevati, da se Zavod za turizem in šport Radenci, ki upravlja s temi točkami, trudi in uresničuje svoje cilje tudi glede brošuric, ki so narejene za vsako znamenitost v občini Radenci, ampak so tudi te težko dostopne. Morale bi biti vsaj na informacijski točki v hotelu Radin in Izvir.</p>
    <p xml:id="pb63.p10" xml:lang="sl">Veliki turistični zemljevid občine Radenci je postavljen na napačnem mestu. Postavljen je pred pošto in banko v Radencih. Teh zemljevidov bi moralo biti v Radencih več, ob zdravilišču in ob Turistični informacijski pisarni na avtobusni postaji v Radencih, saj je tam največ turistov, tudi v času, ko je turistična pisarna zaprta. Tudi v kraju Paričjak, pri preši, stoji turistični zemljevid, ki je neustrezen, saj je mesto kjer stoji primerno samo za pohodnike po Atilovi poti, ne pa po celotni občini. Zemljevid bi moral biti postavljen tudi pri cerkvi Marije Magdalene na Kapeli in pri nekdanji gostilni Dunaj, saj se veliko turistov pripelje v občino Radenci iz smeri Sv. Jurij ob Ščavnici. Če bi videli veliki zemljevid občine Radenci, bi si ga morda z veseljem ogledali in se seznanili z znamenitostmi celotne občine, ne samo kraja Radenci.</p>
    <p xml:id="pb63.p11" xml:lang="sl">V Radencih je tudi trim steza in Pot med vrelci, ki sta še za domačine neustrezno označeni, kaj šele za turiste. V Turistični pisarni sploh ne oglašujejo teh dveh poti, ki sta najpomembnejši točki (glede rekreacije) v občini Radenci. Večja promocija teh dveh poti bi doprinesla k boljši prepoznavnosti kraja in občine.</p>
  </page>
  <page xml:id="pb64" n="64" pdf_url="http://nl.ijs.si/project/kas/pdf/000/kas-1155000.pdf#page=64">
    <p xml:id="pb64.p1" xml:lang="sl">Slika 35: Zemljevid pred zdraviliščem Avtorica:Černjavič M. 2012</p>
    <p xml:id="pb64.p2" xml:lang="sl">Zemljevid pred zdraviliščem je namenjen samo gostom zdravilišča. Menim, da bi moral biti še na drugih lokacijah v občini Radenci, kot recimo pred turistično informacijsko pisarno v Radencih in na Paričjaku.</p>
    <p xml:id="pb64.p3" xml:lang="sl">Večji problem je neurejena ulična razsvetljava. Ena od naših največjih znamenitosti, park, nima urejene razsvetljave. V zimskih časih, ko je hitro tema, ni luči, zaradi česar je gibanje po celotnem parku omejeno samo na dnevni čas. Turisti v Zdravilišču Radin se v mraku in temi ne morejo sprehajati v okolici Zdravilišča. Po vsej občini bi morala biti boljša ulična razsvetljava. Pohodniki po gričih in vinogradih, ki se pogosto ustavijo v vinotočih in se šele v mraku odpravijo nazaj, imajo velik problem priti nazaj v Radence, saj ob glavni cesti Radenci</p>
    <p xml:id="pb64.p4" xml:lang="sl">– Kapela ni niti ulične razsvetljave, niti pločnika.</p>
    <p xml:id="pb64.p5" xml:lang="sl">V predloge o turizmu v občini Radenci spada tudi kulturna dvorana, ki je v občini Radenci ni.</p>
    <p xml:id="pb64.p6" xml:lang="sl">V preteklosti je bil kulturni dom, kjer je danes gasilski dom, v njem pa so bile prireditve, kulturna društva so imela svoj prostor za vadbo. Danes ni takega prostora, bi bil pa potreben za vse krajane Radencev in okolico. Res je, da se veliko prireditev odvija v DOSOR-ju, kjer pa je prostor bolj primeren za likovne prireditve in prireditve društva upokojencev Radenci.</p>
    <p xml:id="pb64.p7" xml:lang="sl">Velike prireditve so v večnamenski športni dvorani, ki je namenjena športu, druge prireditve so težko izvedljive. Pojavlja pa se problem, ker je ta športna dvorana namenjena športnim društvom in osnovni in srednji šoli, v času prireditev pa je vadba onemogočena. Tako kulturno dvorano bi lahko zgradili v centru Radencev.</p>
    <p xml:id="pb64.p8" xml:lang="sl">Med predloge bi vključila tudi povezovanje Zdravilišča Radenci s podjetjem Kapela d.d. na Kapelskem Vrhu. V turistično ponudbo zdravilišča bi morali vključiti ogled prve okrogle kleti v Sloveniji. Ogled bi bil lahko vključen v ceno paketa zdravilišča Radenci. Ogledi kleti bi bili lahko organizirani enkrat na teden. Za tiste, ki ne morejo peš na Kapelski vrh, bi bil organiziran prevoz. Ker bi bila v ogled vključena tudi pokušina in nakup vina, ne bi priporočala lastnega prevoza. Podjetje Kapela d.d. že ima v svoji ponudbi ogled kleti, ampak ti so samo za organizirane skupine. Cena je 3 evre na osebo, v ceno pa je vključen kozarec, ki si ga lahko odneseš domov in pokušina vin s kapelskega vinorodnega okoliša (Kapela d.d., 2012).</p>
  </page>
  <page xml:id="pb65" n="65" pdf_url="http://nl.ijs.si/project/kas/pdf/000/kas-1155000.pdf#page=65">
    <p xml:id="pb65.p1" xml:lang="sl">V zdravilišču Radenci ne promovirajo domačih turističnih znamenitosti, med brošurami nisem zasledila nobene o radenskih znamenitostih. Zavod za turizem in šport Radenci, ki je naredil brošure o vseh znamenitostih, bi moral te promovirati tudi v zdravilišču in ne samo v TIC-u.</p>
    <p xml:id="pb65.p2" xml:lang="sl">V občini Radenci je največ turistov v zdravilišču in tam bi morali dobiti največ informacij o znamenitostih, ki si jih lahko ogledajo.</p>
    <p xml:id="pb65.p3" xml:lang="sl">Moj predlog je, da se bolj povežejo javne in zasebne institucije v občini Radenci, ki delujejo na področju turizma, saj samo tako bo turizem v občini lahko ostal. Potrebno bi bilo tudi sodelovanje domačinov, ki bi lahko pomagali, da bi kraj Radenci postal urejen in lep kraj, kot je že v preteklosti bil.</p>
  </page>
  <page xml:id="pb66" n="66" pdf_url="http://nl.ijs.si/project/kas/pdf/000/kas-1155000.pdf#page=66">
    <p xml:id="pb66.p1" xml:lang="sl">4. ZAKLJUČEK</p>
    <p xml:id="pb66.p2" xml:lang="sl">Turizem v občini Radenci ima dolgo tradicijo, ki sega v leto 1882. V letu 2012 Zdravilišče Radenci praznuje že 130 let obstoja. Zgodovina kraja Radenci in posledično občine Radenci je zelo pestra, saj se je od 15. stoletja dalje, ko je bila prva omemba kraja Radenci, veliko spremenilo. Mejnik v zgodovini občine in kraja Radenci je leto 1833, ko je dr. Karl F. Henn odkril slatinski vrelec; v letu 2013 mineva že 180 let od takrat. Prvi načrpani vrči z mineralno vodo so bili leta 1869 - to je bil začetek izkoriščanja mineralne vode, o njeni pomembnosti in zdravilnih učinkih pa se govori že od takrat.</p>
    <p xml:id="pb66.p3" xml:lang="sl">Kraj Radenci ima bogato zgodovino, na drugi strani pa je občina Radenci postala komaj polnoletna. Ustanovljena je bila leta 1994, ko se je odcepila od nekdaj velike občine Gornja Radgona. V občini Radenci je okrog 5177 prebivalcev, ki bivajo v 22 naseljih. Za občino Radenci so značilne geološke značilnosti, ki so bistveno vplivale na nastanek mineralne vode.</p>
    <p xml:id="pb66.p4" xml:lang="sl">Tudi reliefne značilnosti dajejo specifičen videz občini Radenci, saj si ne moremo predstavljati občine Radenci brez gričev in vinogradov.</p>
    <p xml:id="pb66.p5" xml:lang="sl">V diplomskem delu je prikazana zgodovina turizma v občini Radenci, ki se je začela leta 1877 s postavitvijo prvih dveh bivalnih kapacitet v kraju Radenci. Leta 1882, je bilo zgrajeno pokrito kopališče, ki ga je zgradil Roman Henn, sin slavnega dr. Karla Henna. Park danes doživlja prenovo, saj ga je neurje v letih 2008 in 2009 uničilo.</p>
    <p xml:id="pb66.p6" xml:lang="sl">V času obdobja največjega razcveta med leti 1930 in 1970 se je v Radencih zgradilo največ stavb, ki še danes stojijo in so pomembne pri nadaljnjem razvoju turizma v Radencih. Čas tranzicije je prinesel težke čase in zaradi spremembe političnih sistemov je prišlo tudi do procesov, ki so vplivali na turizem v občini Radenci. Proces denacionalizacije, ki se je začel ob ustanovitvi nove države, v Radencih še ni končan. Zaradi dolgega procesa je turistična ponudba v Radencih okrnjena. V ta proces je vključen tudi park in vse stavbe v njem.</p>
    <p xml:id="pb66.p7" xml:lang="sl">Konkretni podatki o procesu denacionalizacije niso dostopni javnosti, ker sodni proces še ni zaključen.</p>
    <p xml:id="pb66.p8" xml:lang="sl">Stanje turizma je prikazano s statističnimi podatki, ki so bili povzeti iz Statističnega urada RS, z anketo, ki je bila izvedena med občani občine Radenci in s podatki iz intervjujev, ki so bili opravljeni z vodilnimi v ustanovah, ki se ukvarjajo s turizmom.</p>
    <p xml:id="pb66.p9" xml:lang="sl">Občina Radenci ima namestitvene kapacitete v kraju Radenci, kot so Zdravilišče Radin, dve apartmajski hiši, sobe v mladinskem domu in zasebne sobe. Največ turistov je nameščenih v hotelih zdravilišča Radin. V letu 2011 je Radence obiskalo več kot 32.000 turistov, največ domačih. Radenci so zanimivi tudi za tuje goste, največ jih prihaja iz Avstrije, Nemčije in Italije. Vedno več gostov prihaja tudi iz vzhodnega dela Evrope, povečalo se je število turistov iz Rusije in drugih nekdanjih sovjetskih držav.</p>
    <p xml:id="pb66.p10" xml:lang="sl">Prikazati sem želela, kako domačini vidijo stanje turizma v občini Radenci, ali so zadovoljni z njo in ali poznajo turistično ponudbo domače občine. Zato sem izvedla anketo med občani občine Radenci. V anketo ni bilo vključenih veliko anketirancev, a so bili vsi podobnega mnenja. Večina anketirancev ni zadovoljna z delovanjem različnih turističnih društev in Zavodom za turizem in šport Radenci. Menijo, da je prav, da imamo različna društva in Javni zavod za turizem. Z anketo je predstavljeno tudi poznavanje prireditev in značilnosti v občini Radenci. Veliko število anketirancev ni znalo naštetih vsaj pet prireditev, ki so značilne za občino Radenci in niti pet znamenitosti v občini Radenci. Poznali so le Maraton treh src, Kuhanje kisle štajerske žüpe, Praznik traminca in postavljanja klopotca ter Kolesarskega maratona treh src. Znamenitosti, ki so jih napisali, so vrelci mineralne vode, okrogla vinska klet na Kapeli, cerkev Marije Magdalene na Kapeli in cerkev Cirila in Metoda v Radencih, Atila in Atilova pot, park v Radencih, Zdravilišče Radenci in klopotec na Kapeli.</p>
  </page>
  <page xml:id="pb67" n="67" pdf_url="http://nl.ijs.si/project/kas/pdf/000/kas-1155000.pdf#page=67">
    <p xml:id="pb67.p1" xml:lang="sl">Brez vizije turizem v občini Radenci ne bo postal, kar je nekoč že bil, čeprav je Zavod za turizem in šport Radenci sestavil svojo vizijo glede prihodnosti turizma v občini Radenci. S sloganom »Radenci – destinacija dobrega počutja« se kaže vizija, da bi Radenci postali in ostali prepoznavni doma in po Evropi kot izjemna turistična destinacija.</p>
    <p xml:id="pb67.p2" xml:lang="sl">Vizija postavlja v ospredje tako mlade kot starejše turiste, ki bodo prišli v občino Radenci, saj skušajo motivirati mlade, da bi se aktivno vključevali v turistične in športne aktivnosti.</p>
    <p xml:id="pb67.p3" xml:lang="sl">Vključevati želijo tudi nezaposlene občane za poklicno prekvalifikacijo za delovanje v turizmu in čim več drugih občanov, da bi se aktivneje vključevali v razvoj turizma in športa v občini. S pridobitvijo novih investitorjev bi lažje promovirali turizem v občini Radenci.</p>
    <p xml:id="pb67.p4" xml:lang="sl">V Radencih je najbolj potrebna kulturna dvorana, ki bi združila mlade in starejše občane, da bi se aktivno vključevali v različne projekte, saj trenutno ni nobenega prostora, kjer bi razne prireditve lahko bile, če seveda izključimo hotel Radin.</p>
    <p xml:id="pb67.p5" xml:lang="sl">Vizija Zavoda za turizem in šport Radenci bo uresničljiva le, če bo tudi Občinska uprava občine Radenci prispevala finančna sredstva in če se bodo uresničili predlogi glede turizma v občini Radenci.</p>
    <p xml:id="pb67.p6" xml:lang="sl">Sinergija delovanja različnih akterjev na področju turizma bo pripomogla k večji prepoznavnosti in k bolj kakovostni turistični ponudbi v občini Radenci in s tem k večji privlačnosti za domače in tuje turiste.</p>
  </page>
  <page xml:id="pb68" n="68" pdf_url="http://nl.ijs.si/project/kas/pdf/000/kas-1155000.pdf#page=68">
    <p xml:id="pb68.p1" xml:lang="sl">5. SUMMARY</p>
    <p xml:id="pb68.p2" xml:lang="en">The long tradition of tourism in the municipality of Radenci dates back to 1882. The thermal spa in Radenci celebrated its 130 th</p>
    <p xml:id="pb68.p3" xml:lang="en">anniversary in 2012. The history of the place and municipality is quite fascinating; the place first appears in written sources that date back to the 15 th</p>
    <p xml:id="pb68.p4" xml:lang="en">century and has undergone drastic changes since then. The discovery of a mineral spring by Dr Karl F. Henn in 1833 represents an important milestone in the history of the municipality; 180 years have passed since the discovery. The importance and healing properties of mineral water have been in the forefront ever since 1869, when first litres of water were collected and the exploitation of this very precious resource began.</p>
    <p xml:id="pb68.p5" xml:lang="en">The place may have a prominent history, but the municipality itself is to celebrate its 19 th anniversary this year. It was founded in 1994, when it separated from the municipality of Gornja Radgona. The municipality has approximately 5177 inhabitants and includes 22 settlements. The mineral spring can be contributed to the geological characteristics of the area. The relief of the landscape gives a distinct image to the area known for its vineyardcovered hills.</p>
    <p xml:id="pb68.p6" xml:lang="en">This thesis focuses on the history of tourism in the municipality of Radenci; tourism dates back to 1877 when first tourist living facilities were built in Radenci. Roman Henn, the son of the famous Dr Karl Henn, built an indoor bathing facility in 1882. The place has long been known for its health resort park, which was devastated by storms in 2008 and 2009 and is being rebuilt.</p>
    <p xml:id="pb68.p7" xml:lang="en">The larger part of the buildings in the area was constructed between 1930 and 1970; these buildings remain crucial for future development of tourism. The era of transition with its shift between two distinct political systems brought about difficult times for tourism and greatly affected it. Privatization took place after the country had gained independence and has not yet been completed. This is to blame for a limited tourist service, since the park with all its buildings is also a part of the process of privatization. Specific data on the process is not available to the public since legal proceedings have not been completed.</p>
    <p xml:id="pb68.p8" xml:lang="en">The analysis of the current state of tourism in the area is underpinned with statistical data taken from the Statistical Office of the Republic of Slovenia and with the survey of the locals as well as interviews with leading figures in tourist institutions and associations.</p>
    <p xml:id="pb68.p9" xml:lang="en">Accommodation facilities in the municipality are located in Radenci, among these are the following – Radin Health Resort, suits in two separate houses, youth hostel and private accommodation facilities. Most tourists stay at the Radin Health Resort. Over 32,000 tourists visited Radenci in 2011, most of them from Slovenia. Foreign visitors come from Austria, Germany and Italy. The number of tourists from Eastern Europe, Russia and other former Soviet republics is also increasing.</p>
    <p xml:id="pb68.p10" xml:lang="en">The thesis also seeks to illustrate how the locals view tourism in their own municipality and whether they are acquainted and satisfied with the tourist service. A survey was carried out for this purpose. In spite of the large number of people surveyed, they had shared views on the matter. Most people were dissatisfied with the work of tourist associations and the Radenci Institute for Tourism and Sport, but agreed that there should be separate associations and institutions. The majority of the people surveyed were not able to list neither five events nor five sights the municipality is known for. Most of them were familiar with the Three Hearts Marathon, Styrian Sour Soup Festival, Savagnin Blanc and Wind Rattle Festival and the Three Hearts Cycling Marathon. Among the most common sights listed are mineral springs, Kapela wine cellar, the church of Mary Magdalene in Kapela and the church of Cyril and Methodius in Radenci, Attila Trail in Radenci, the health resort park and wind rattle in Kapela.</p>
  </page>
  <page xml:id="pb69" n="69" pdf_url="http://nl.ijs.si/project/kas/pdf/000/kas-1155000.pdf#page=69">
    <p xml:id="pb69.p1" xml:lang="en">Without a clear vision, tourism in Radenci will not be able to return to its previous glory. The Radenci Institute for Tourism and Sport outlined its vision for the development of tourism in the municipality under the motto “Radenci – a feel-good destination”. The aim of the project is to make Radenci gain prominence in Slovenia and abroad as a remarkable tourist destination.</p>
    <p xml:id="pb69.p2" xml:lang="en">This vision includes tourists of all generations and seeks to motivate younger visitors to take part in tourist and sport activities. The plan also includes the unemployed who could be trained to work in tourism as well as the locals who could contribute to the development of tourism and sport in the area. Investments would also enable a more successful promotion of tourism in Radenci.</p>
    <p xml:id="pb69.p3" xml:lang="en">What the town needs most is a cultural centre that would join the older and younger generations and include the locals in various projects; aside from the Radin hotel, Radenci has no such place at the moment.</p>
    <p xml:id="pb69.p4" xml:lang="en">The vision of the Radenci Institute for Tourism and Sport can only be carried out if the municipal administration contributes financial resources and if the proposals regarding the development of tourism are taken into consideration.</p>
    <p xml:id="pb69.p5" xml:lang="sl">6. VIRI IN LITERATURA</p>
    <p xml:id="pb69.p6" xml:lang="sl">· Agencija RS za okolje. 2009. URL: http://www.arso.gov.si/vreme/podnebje/ (citirano 15.09.2012)</p>
    <p xml:id="pb69.p7" xml:lang="sl">· Atilova pot. 2003. OŠ Kapela. Ljutomer, Prleška razvojna agencija, 49 str.</p>
    <p xml:id="pb69.p8" xml:lang="sl">· Atlas okolja. Prsti. 2012. URL: http://gis.arso.gov.si/atlasokolja/profile.aspx?id=Atlas_Okolja_AXL@Arso (Citirano 15.9.2012).</p>
    <p xml:id="pb69.p9" xml:lang="sl">· Bakal, O., 2012. Presenetila sta mladeniča Nik in Uroš. URL: http://www.slovino.si/novice.php?novica_id=4587 (Citirano 3.11.2012).</p>
    <p xml:id="pb69.p10" xml:lang="sl">· Bakal, O., 2012. Radenski špricar. URL: http://www.pinf.si/aktualno/reportaze/radenski-spricar-2012/ (Citirano 3.11.2012).</p>
    <p xml:id="pb69.p11" xml:lang="sl">· Bakal, O., 2012. Vračilo Radenske dediču zavrnjeno. URL: http://www.slovenskenovice.si/novice/slovenija/vracilo-radenske-dedicu-je-zavrnjeno (Citirano 30. 10. 2012).</p>
    <p xml:id="pb69.p12" xml:lang="sl">· Divjak Koren, J., 2012. Turistično društvo Kapela. Radenci (osebni vir, oktober 2012).</p>
    <p xml:id="pb69.p13" xml:lang="sl">· Geologija. Donat Mg. 2012. URL:http://www.donatmg.net/si/properties-geology.php (Citirano 15. 9. 2012).</p>
    <p xml:id="pb69.p14" xml:lang="sl">· Dosor. 2012. URL: http://www.varnastarost.si/dosor/ (Citirano 20.9.2012).</p>
    <p xml:id="pb69.p15" xml:lang="sl">· Državna meteorološka služba RS. Meteorološki podatki za postajo Gornja Radgona.</p>
    <p xml:id="pb69.p16" xml:lang="sl">2012. URL: (Citirano 13.8.2012).</p>
  </page>
  <page xml:id="pb70" n="70" pdf_url="http://nl.ijs.si/project/kas/pdf/000/kas-1155000.pdf#page=70">
    <p xml:id="pb70.p1" xml:lang="sl">· Ednevnik.si.2009.URL:http://www.ednevnik.si/entry.php?w=Stavenskovrhski&amp;e_id= 99981 (Citirano 19.11.2012).</p>
    <p xml:id="pb70.p2" xml:lang="sl">· Geografija Slovenije. 1998. Gams, I., Vrišer, I. (ur.). Ljubljana, Slovenska matica, 501 str.</p>
    <p xml:id="pb70.p3" xml:lang="sl">· Geografski atlas Slovenije. Država v prostoru in času. 1998. Ljubljana,DZS, 360 str.</p>
    <p xml:id="pb70.p4" xml:lang="sl">· Geografski terminološki slovar. 2005. Kladnik, D., Lovrenčak, F., Orožen Adamič, M.</p>
    <p xml:id="pb70.p5" xml:lang="sl">(ur.). Ljubljana, Založba ZRC, ZRC SAZU, 451 str.</p>
    <p xml:id="pb70.p6" xml:lang="sl">· Harkai, Š., 1972. Geografska podoba Pomurja: seminarska naloga. Ljubljana, Filozofska fakulteta, Oddelek za geografijo, 40 str.</p>
    <p xml:id="pb70.p7" xml:lang="sl">· Hiking &amp; Biking. 2012. Brezmejno pohajkovanje. URL: http://hikingbiking.net/brezmejno-pohajkovanje.aspx (Citirano 3.11.2012).</p>
    <p xml:id="pb70.p8" xml:lang="sl">· Hiking &amp; Biking. 2012. Pot med vrelci življenja. URL: http://hiking-biking.net/potmed-vrelci-zivljenja.aspx (Citirano 3.11.2012).</p>
    <p xml:id="pb70.p9" xml:lang="sl">· Hiking &amp; Biking. 2012. Pot traminca. URL: http://hiking-biking.net/pot-traminca.aspx (Citirano 3.11.2012).</p>
    <p xml:id="pb70.p10" xml:lang="sl">· Kreslin, S., 2012. Zavod za turizem in šport Radenci (osebni vir, oktober 2012).</p>
    <p xml:id="pb70.p11" xml:lang="sl">· Kolesarska sekcija ŠD Radenci. 2012. URL: http://www.kose-radenci.si/ (Citirano 3.11.2012).</p>
    <p xml:id="pb70.p12" xml:lang="sl">· Kovič, K., 2001. Zgodba o Radenski, Radenska, 156 str.</p>
    <p xml:id="pb70.p13" xml:lang="sl">· Kuhar, S., 2012. Turistično društvo Radenci (osebni vir, julij 2012).</p>
    <p xml:id="pb70.p14" xml:lang="sl">· Maraton treh src. 2012. Razpis 22. Pohoda Radenska plus. URL: http://www.maratonradenci.si/upload/files/razpis_22pohod_2012.pdf (Citirano 3.11.2012).</p>
    <p xml:id="pb70.p15" xml:lang="sl">· Mauko, D., 2011. Otvoritev in blagoslov gasilskega doma Radenci – Boračeva.</p>
    <p xml:id="pb70.p16" xml:lang="sl">URL:http://www.pomurje.si/aktualno/pomurje/otvoritev-in-blagoslov-gasilskegadoma-radenci-bor/ (Citirano 10. 9. 2012).</p>
    <p xml:id="pb70.p17" xml:lang="sl">· Mauko, D., 2012. Postavljanje mlaja in kresovanje v Radencih. URL: http://www.pinf.si/aktualno/pomurje/postavljanje-mlaja-in-kresovanje-v-radencih/ (Citirano 3.11.2012).</p>
    <p xml:id="pb70.p18" xml:lang="sl">· Muhič, J., 2012. V Radencih danes zaključek 16. Salamiade. URL: http://www.pomurec.com/vsebina/8713/FOTO:_V_Radencih_danes_zakljucek_16._p omurske_Salamiade (Citirano 3.11.2012).</p>
    <p xml:id="pb70.p19" xml:lang="sl">· Obal, M., 2012. 417 kolesarjev poganjalo pedala na 32. Maratonu Treh src. URL: http://www.pomurec.com/vsebina/11651/FOTO:_417_kolesarjev_poganjalo_pedala_n a_32._maratonu_Treh_src (Citirano 3. 11. 2012).</p>
    <p xml:id="pb70.p20" xml:lang="sl">· Občina Radenci. 2012. URL: http://www.radenci.si/ (Citirano 30.10.2012).</p>
    <p xml:id="pb70.p21" xml:lang="sl">· Občina Radenci. 2011. Objave 2011. URL: http://www.radenci.si/index.php?option=com_content&amp;task=view&amp;id=316&amp;Itemid=5 7 (Citirano 3.11.2012).</p>
  </page>
  <page xml:id="pb71" n="71" pdf_url="http://nl.ijs.si/project/kas/pdf/000/kas-1155000.pdf#page=71">
    <p xml:id="pb71.p1" xml:lang="sl">· Občinski svet občine Radenci. 2004. Odlok o ustanovitvi javnega zavoda "Zavoda za turizem in šport Radenci". URL:http://www.ztsradenci.si/images/stories/odlok.pdf (Citirano 15.10.2012).</p>
    <p xml:id="pb71.p2" xml:lang="sl">· Ogrin, D., Plut, D., 2009. Aplikativna fizična geografija Slovenije 1. natis. Ljubljana, Znanstvena založba Filozofske Fakultete, 246 str.</p>
    <p xml:id="pb71.p3" xml:lang="sl">· Ogrin, D., 2002. Vreme in podnebje v Sloveniji: študijsko gradivo za Klimatogeografijo in Fizično geografijo Slovenije. Ljubljana, Filozofska fakulteta, Oddelek za geografijo, 33 str.</p>
    <p xml:id="pb71.p4" xml:lang="sl">· Osnovna šola Kapela. 2004. Po korakih skozi čas: OŠ Kapela: 200 let. Kapelski vrh.</p>
    <p xml:id="pb71.p5" xml:lang="sl">OŠ Kapela, 93 str.</p>
    <p xml:id="pb71.p6" xml:lang="sl">· Osnovna šola Radenci. 2011. Stopinje ostajajo: OŠ Radenci: 80 let. Radenci. OŠ Radenci, 74 str.</p>
    <p xml:id="pb71.p7" xml:lang="sl">· Pojbič, J., 2011. Vračanje premoženja sinu predvojnih lastnikov Radenske. URL: http://www.delo.si/novice/slovenija/vracanje-premozenja-sinu-predvojnih-lastnikovradenske.html (Citirano 30. 10. 2012).</p>
    <p xml:id="pb71.p8" xml:lang="sl">· Pojbič, J., 2011. Radenski zdraviliški park bodo le obnovili.</p>
    <p xml:id="pb71.p9" xml:lang="sl">URL:http://www.delo.si/novice/slovenija/radenski-zdraviliski-park-bodo-leobnovili.html (Citirano 19.11.2012).</p>
    <p xml:id="pb71.p10" xml:lang="sl">· Pojbič, J., 2012. Zavrnili denacionalizacijski zahtevek Šaričevih. URL: http://m.delo.si/clanek/213126 (Citirano 30. 10. 2012).</p>
    <p xml:id="pb71.p11" xml:lang="sl">· Radenci nekoč. 2012. URL: http://www.genspot.com/PhotoGallery/ShowPhoto.aspx?photo_id=325385 (Citirano 2. 11. 2012).</p>
    <p xml:id="pb71.p12" xml:lang="sl">· Radenska d.d. Radenci. 2012. URL: http://www.radenska.si/ (Citirano 15.9.2012).</p>
    <p xml:id="pb71.p13" xml:lang="sl">· Kako nastane naravna mineralna voda?. Radenska d.d. 2012. URL: http://www.radenska.si/besvod.php?rubrika=9001 (Citirano 15.9.2012).</p>
    <p xml:id="pb71.p14" xml:lang="sl">· Radenska noč. 1968. Celjski vestnik, 22, 25, str. 1.</p>
    <p xml:id="pb71.p15" xml:lang="sl">· Rakovec, J., 1998. Osnove meteorologije za naravoslovce in tehnike. Ljubljana, Društvo matematikov, fizikov in astronomov Slovenije, 318 str.</p>
    <p xml:id="pb71.p16" xml:lang="sl">· Rebernik, D., 2011. Geografija naselij. Ljubljana, Znanstvena založba Filozofske Fakultete, 301 str.</p>
    <p xml:id="pb71.p17" xml:lang="sl">· Slovenija – pokrajina in ljudje. 1998. Ljubljana, Založba MK, 735 str.</p>
    <p xml:id="pb71.p18" xml:lang="sl">· Slovenska odškodninska družba. 2012. Denacionalizacija. URL: http://www.sodruzba.si/Denacionalizacija/p/8/l/1 (Citirano 30. 10. 2012).</p>
    <p xml:id="pb71.p19" xml:lang="sl">· Shema železniškega omrežja v Sloveniji. Slovenske železnice. 2012. URL: http://www.slo-zeleznice.si/sl/potniki/slovenija/vozni-redi/ovire-v-prometu (Citirano 6.11.2012).</p>
    <p xml:id="pb71.p20" xml:lang="sl">· Statistični urad Republike Slovenije. Statistični podatki za občino Radenci. 2012.</p>
    <p xml:id="pb71.p21" xml:lang="sl">URL: (Citirano 4.11.2012).</p>
  </page>
  <page xml:id="pb72" n="72" pdf_url="http://nl.ijs.si/project/kas/pdf/000/kas-1155000.pdf#page=72">
    <p xml:id="pb72.p1" xml:lang="sl">· Stepišnik, U., 2011. Fizična geografija krasa. Ljubljana, Znanstvena založba Filozofske Fakultete, 142 str.</p>
    <p xml:id="pb72.p2" xml:lang="sl">· Škofija Murska Sobota . 2008. Radenci - neurje poškodovalo cerkvico svete Ane.</p>
    <p xml:id="pb72.p3" xml:lang="sl">URL: http://www.skofija-sobota.si/?id_novice=957 (Citirano:19.11.2012).</p>
    <p xml:id="pb72.p4" xml:lang="sl">· Šömen, B., Olaj, J., Horvat, F., Števanec, A., 1982. Tri srca na dlani. Radenci Zdravilišče Radenska, Ljubljana, Mladinska knjiga, 78 str.</p>
    <p xml:id="pb72.p5" xml:lang="sl">· Turistično društvo Kapela. 2012. URL: http://www.turisticnodrustvoradenci.si/tdradenci_kapela.htm (Citirano 3.11.2012).</p>
    <p xml:id="pb72.p6" xml:lang="sl">· Turistično društvo Radenci. 2012. URL: http://www.turisticnodrustvo-radenci.si/ (Citirano 3.11.2012).</p>
    <p xml:id="pb72.p7" xml:lang="sl">· Uradni slovenski turistični informacijski portal. Znamenitosti in aktivnosti.</p>
    <p xml:id="pb72.p8" xml:lang="sl">URL:http://www.slovenia.info/?sakralna_dediscina=10622&amp;lng=1 (Citirano, 5. 9.</p>
    <p xml:id="pb72.p9" xml:lang="sl">· Vanovšek, M., 32. Maraton treh src letos spet rekorden. 2012. URL: http://www.siol.net/sportal/rekreacija/novice/2012/05/maraton_radenci.aspx (Citirano 3. 11. 2012).</p>
    <p xml:id="pb72.p10" xml:lang="sl">· Veliki slovar tujk. 2002. Ljubljana, Cankarjeva založba, 1303 str.</p>
    <p xml:id="pb72.p11" xml:lang="sl">· Vodna bilanca Slovenije, obdobje: 1971 - 2000. 1998. Arso. URL: http://www.arso.gov.si/vode/poro%c4%8dila%20in%20publikacije/vodna%20bilanca/ vodna_bilanca.html (citirano 28.12.2009).</p>
    <p xml:id="pb72.p12" xml:lang="sl">· Zakon o denacionalizaciji. 1991. Uradni list RS, str. 1093. http://www.uradnilist.si/1/objava.jsp?urlid=199127&amp;stevilka=1094</p>
    <p xml:id="pb72.p13" xml:lang="sl">· Zavod za turizem in šport Radenci. 2012. URL: http://www.ztsradenci.si/ (Citirano 6.11.2012).</p>
    <p xml:id="pb72.p14" xml:lang="sl">· Zavod za turizem in šport Radenci. 2012. Predstavitev projekta in aktivnosti partnerjev.</p>
    <p xml:id="pb72.p15" xml:lang="sl">URL:http://www.ztsradenci.si/images/stories/Predstavitev_projekta_in_aktivnosti_par tnerjev.pdf (Citirano 3.11.2012).</p>
    <p xml:id="pb72.p16" xml:lang="sl">· Zavod za turizem in šport Radenci. 2012. Predstavitev projekta 5 poštnih kočij. URL: http://www.ztsradenci.si/images/stories/Predstavitev_projekta_5_potnih_koij.pdf (Citirano 3.11.2012).</p>
  </page>
  <page xml:id="pb73" n="73" pdf_url="http://nl.ijs.si/project/kas/pdf/000/kas-1155000.pdf#page=73">
    <p xml:id="pb73.p1" xml:lang="sl">7. SEZNAM SLIK IN GRAFIKONOV</p>
    <p xml:id="pb73.p2" xml:lang="sl">Kazalo slik</p>
    <p xml:id="pb73.p3" xml:lang="sl">Slika 1: Nadmorske višine v občini Radenci ............................................................................. 5 Slika 2: Nakloni pobočij občine Radenci ................................................................................... 6 Slika 3: Poplave reke Mure ........................................................................................................ 9 Slika 4: Shema železniškega omrežja v Sloveniji .................................................................... 14 Slika 5: Zdravilišče Radenci ob koncu 19. stoletja .................................................................. 17 Slika 6: Železniška postaja v Radencih leta 1890 .................................................................... 18 Slika 7: Gostilna Park ............................................................................................................... 19 Slika 8: Ljubljanski dom .......................................................................................................... 20 Slika 9: Radenci na začetku 20. stoletja ................................................................................... 21 Slika 10: Kajetan Kovič ........................................................................................................... 23 Slika 11: Ljudmila Poljanec-Nataša ......................................................................................... 24 Slika 12: Radenski park poleti 2012 in jeseni 2012 ................................................................. 26 Slika 13: Kapelski dom ............................................................................................................ 26 Slika 14: Slatinski dom ............................................................................................................ 27 Slika 15: Ljubljanski dom ........................................................................................................ 27 Slika 16: Znameniti paviljon v parku ....................................................................................... 28 Slika 17: Prvo teniško igrišče na tem delu Slovenije, ki danes propada .................................. 28 Slika 18: Prekmurski dom ........................................................................................................ 28 Slika 19: Nekdanja Marijina vila, od leta 1979 Muzej Radenske, danes ne obratuje več ....... 29 Slika 20: Igrišče za mini golf igrišče, ki je zapuščeno ............................................................. 29 Slika 21: Zapuščeno letno kopališče v Radencih ..................................................................... 29 Slika 22: Znamenita Kavarna v Radenskem parku nekoč in igrišče za otroke danes .............. 30 Slika 23: 32. Maraton treh src v Radencih ............................................................................... 34 Slika 24: 32. Kolesarski maraton treh src v Radencih ............................................................. 35 Slika 25: Simbol TD Radenci ................................................................................................... 40 Slika 26: Trasa pohoda ............................................................................................................. 42 Slika 27: Ave grill roštiljada 2011 ........................................................................................... 43 Slika 28: Turistična točka pri "preši" na Kapeli ....................................................................... 44 Slika 29: Atilova pot ................................................................................................................ 45 Slika 30: Postavljanje klopotca 15.8.2012 ............................................................................... 46 Slika 31: Kapela Sv. Ane po neurju leta 2008 ......................................................................... 48 Slika 32: Zaraščeni park dve leti pozneje ................................................................................. 48 Slika 33: Prva faza obnove parka v Radencih .......................................................................... 49 Slika 34: Tretja faza obnove parka ........................................................................................... 49 Slika 35: Zemljevid pred zdraviliščem ..................................................................................... 57 Kazalo grafikonov</p>
  </page>
  <page xml:id="pb74" n="74" pdf_url="http://nl.ijs.si/project/kas/pdf/000/kas-1155000.pdf#page=74">
    <p xml:id="pb74.p1" xml:lang="sl">Grafikon 1: Klimadiagram za postajo Radenci za referenčno obdobje 1990-2000 ................... 7 Grafikon 2: Populacijska piramida občine Radenci za prvo polovico leta 2012 ..................... 12 Grafikon 3: Izobrazbena sestava po spolu za leto 2011 ........................................................... 13 Grafikon 4:Aktivno prebivalstvo v občini Radenci za leto 2011 ............................................. 13 Grafikon 5: Zemljišča v občini Radenci za leto 2010 (ha)....................................................... 15 Grafikon 6: Delovno aktivno prebivalstvo za občini Radenci in sosednje občine ................... 15 Grafikon 7: Stopnja registrirane brezposelnosti za občino Radenci med januarjem 2011 in julijem 2012 .............................................................................................................................. 16 Grafikon 8: Število nastanitvenih objektov v občini Radenci .................................................. 31 Grafikon 9: Prihodi turistov v občini Radenci med leti 2008 in 2011 ..................................... 32 Grafikon 10: Število nočitev v občini Radenci med leti 2008 in 2011 .................................... 32 Grafikon 11: Prihodi turistov v občini Radenci po mesecih med leti 2008 in 2012 ................ 33 Grafikon 12: Število anketirancev po spolu ............................................................................. 50 Grafikon 13: Zadovoljstvo s turistično ponudbo v občini Radenci ......................................... 51 Grafikon 14: Zadovoljstvo z delovanjem turističnih društev v občini Radenci ....................... 51 Grafikon 15: Zadovoljstvo z delovanjem Zavoda za turizem in šport Radenci ....................... 51 Grafikon 16: Mnenje o obstoju zavoda za turizem in šport Radenci ....................................... 52 Grafikon 17: Mnenje anketirancev o vlaganju v razvoj turizma v občini Radenci s strani</p>
    <p xml:id="pb74.p2" xml:lang="sl">Občine Radenci. ....................................................................................................................... 52 Grafikon 18: Akterji, ki bi morali največ prispevati k dobri turistični ponudbi in prepoznavnosti občine Radenci. ............................................................................................... 53 Grafikon 19: Obiskovanje prireditev v občini Radenci ........................................................... 53</p>
  </page>
  <page xml:id="pb75" n="75" pdf_url="http://nl.ijs.si/project/kas/pdf/000/kas-1155000.pdf#page=75">
    <p xml:id="pb75.p1" xml:lang="sl">8. PRILOGE</p>
    <p xml:id="pb75.p2" xml:lang="sl">Priloga 1. Anketa Razvoj turizma v občini Radenci</p>
    <p xml:id="pb75.p3" xml:lang="sl">ANKETA</p>
    <p xml:id="pb75.p4" xml:lang="sl">RAZVOJ TURIZMA V OBČINI RADENCI</p>
    <p xml:id="pb75.p5" xml:lang="sl">Pozdravljeni, moje ime je Mateja Černjavič in sem študentka Filozofske fakultete v Ljubljani, smer geografija. V okviru svojega diplomskega dela z naslovom Razvoj turizma v občini Radenci, me zanima kakšno mnenje glede turizma v občini Radenci imajo domačini le te. Zato vas lepo prosim za pomoč in sodelovanje pri anketnem vprašalniku. Anketa je anonimna, zbrani podatki pa bojo uporabljeni izključno samo za namene diplomske naloge. Že vnaprej se vam zahvaljujem za sodelovanje!</p>
    <p xml:id="pb75.p6" xml:lang="sl">1. Kako ste zadovoljni s turistično ponudbo v občini Radenci?</p>
    <p xml:id="pb75.p7" xml:lang="sl">1 2 3 4 5 nisem zadovoljen zelo zadovoljen</p>
    <p xml:id="pb75.p8" xml:lang="sl">2. Kako ste zadovoljni z delovanjem turističnih društev v občini Radenci?</p>
    <p xml:id="pb75.p9" xml:lang="sl">1 2 3 4 5 nisem zadovoljen zelo zadovoljen</p>
    <p xml:id="pb75.p10" xml:lang="sl">3. Ste zadovoljni z delovanjem Zavoda za turizem in šport Radenci?</p>
    <p xml:id="pb75.p11" xml:lang="sl">DA NE</p>
    <p xml:id="pb75.p12" xml:lang="sl">4. Mislite, da je upravičeno, da imamo Zavod za turizem in šport Radenci?</p>
    <p xml:id="pb75.p13" xml:lang="sl">DA NE ne vem</p>
    <p xml:id="pb75.p14" xml:lang="sl">5. Mislite, da Občina Radenci premalo vlaga v razvoj turizma v občini?</p>
    <p xml:id="pb75.p15" xml:lang="sl">DA NE ne vem</p>
    <p xml:id="pb75.p16" xml:lang="sl">6. Naštejte 5 turističnih prireditev, ki se odvijajo v občini Radenci</p>
    <p xml:id="pb75.p17" xml:lang="sl">___________________________________________________________________________ 7. Naštejte vsaj 5 turističnih znamenitosti občine Radenci</p>
  </page>
  <page xml:id="pb76" n="76" pdf_url="http://nl.ijs.si/project/kas/pdf/000/kas-1155000.pdf#page=76">
    <p xml:id="pb76.p1" xml:lang="sl">___________________________________________________________________________ 8. Se kot domačin občine Radenci udeležujete različnih prireditev v občini?</p>
    <p xml:id="pb76.p2" xml:lang="sl">DA NE</p>
    <p xml:id="pb76.p3" xml:lang="sl">9. Če ste na prejšnje vprašanje odgovorili DA, naštejte katerih prireditev se najpogosteje udeležujete.</p>
    <p xml:id="pb76.p4" xml:lang="sl">___________________________________________________________________________ 10. Po vašem mnenju, kdo bi moral največ prispevati k dobri turistični ponudbi in večji prepoznavnosti občine Radenci (več možnih odgovorov) turistična društva Občina Radenci</p>
    <p xml:id="pb76.p5" xml:lang="sl">Zavod za turizem in šport Radenci Zdravilišče Radenci Radenska d.d. prebivalci posameznih krajev vsi občani občine Radenci drugo___________________________________________________________________</p>
    <p xml:id="pb76.p6" xml:lang="sl">Spol(obkroži) M Ž Starost ___________</p>
    <p xml:id="pb76.p7" xml:lang="sl">Kraj prebivališča ______________________ Za odgovore se vam lepo zahvaljujem, Mateja Černjavič Radenci, Oktober 2012</p>
  </page>
  <page xml:id="pb77" n="77" pdf_url="http://nl.ijs.si/project/kas/pdf/000/kas-1155000.pdf#page=77">
    <p xml:id="pb77.p1" xml:lang="sl">Priloga 2: Načrt revitalizacije parka v Radencih Priloga 3: Države iz katerih prihajajo turisti v občini Radenci DRŽAVE januar februar marec april maj junij julij avgust Avstrija 793 572 695 859 587 245 296 331 Belgija - - 2 1 3 2 2 4 Bolgarija - 2 - - - - 1 Bosna in</p>
  </page>
  <page xml:id="pb78" n="78" pdf_url="http://nl.ijs.si/project/kas/pdf/000/kas-1155000.pdf#page=78">
    <p xml:id="pb78.p1" xml:lang="sl">Hercegovina 23 17 21 2 14 6 20 33 Češka republika 6 17 8 149 50 18 9 22 Črna gora - - 2 - 3 - 1 4 Danska - 2 - - 32 - 42 79 Francija 2 1 - 2 14 3 2 12 Grčija 1 - 1 1 - - 2 Hrvaška 310 28 53 53 32 43 17 71 Irska - - - - - 1 3 Islandija - - - - - - - Italija 161 49 42 81 31 53 67 197 Latvija - - - - - - - Litva - - - - - - - 23 Madžarska 14 7 7 37 17 28 15 24 Makedonija 4 0 12 - 4 1 8 6 Malta - - - - - - - Nemčija 56 79 178 62 126 113 213 84 Nizozemska 1 2 - 1 15 41 4 6 Norveška - - - - - - 4 0 Poljska 2 2 2 4 34 1 38 7 Portugalska - - - - 1 - - 1 Romunija 15 2 3 4 1 4 18 6</p>
    <p xml:id="pb78.p2" xml:lang="sl">Ruska federacija 35 2 19 120 233 117 122 21 Slovaška 4 12 7 22 10 67 27 27 Srbija 39 5 27 18 13 26 18 92 Španija - - - - - - 12 1 Švedska - 4 1 2 1 - 2 5 Švica 2 5 5 7 10 10 12 27 Turčija - - 1 - - 1 - 22 Ukrajina - 4 31 - 14 39 9 109 Združeno kraljestvo 2 - 3 1 3 5 2 3 Druge evropske države 10 2 8 40 7 3 4 40 Avstralija - - 2 1 - - 2 9 Nova Zelandija - - - - - - - 1 Druge države in ozemlja Oceanije - - - - - - - 2 Izrael - 4 10 - 3 77 73 38 Druge azijske države - - - - - - - 1 Druge države Južne in Srednje</p>
    <p xml:id="pb78.p3" xml:lang="sl">Amerike - - - - - - - 2 Kanada 3 - - - 4 3 - 6 Združene države</p>
    <p xml:id="pb78.p4" xml:lang="sl">(ZDA) 3 3 3 - 3 2 1 9</p>
  </page>
</document>
